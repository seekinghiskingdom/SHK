{
  "book_id": "JAS",
  "chapter": 3,
  "verses": [
    {
      "verse": 1,
      "text": "Μὴ πολλοὶ διδάσκαλοι γίνεσθε, ἀδελφοί μου, εἰδότες ὅτι μεῖζον κρίμα ληψόμεθα."
    },
    {
      "verse": 2,
      "text": "Πολλὰ γὰρ πταίομεν ἅπαντες. Εἴ τις ἐν λόγῳ οὐ πταίει, οὗτος τέλειος ἀνήρ, ⸂δυνατὸς⸃ χαλιναγωγῆσαι καὶ ὅλον τὸ σῶμα."
    },
    {
      "verse": 3,
      "text": "⸂Ἴδε,⸃ τῶν ἵππων τοὺς χαλινοὺς εἰς τὰ στόματα βάλλομεν ⸂2πρὸς⸃ τὸ πείθεσθαι αὐτοὺς ἡμῖν, καὶ ὅλον τὸ σῶμα αὐτῶν μετάγομεν."
    },
    {
      "verse": 4,
      "text": "Ἰδού, καὶ τὰ πλοῖα, τηλικαῦτα ὄντα, καὶ ὑπὸ ⸉σκληρῶν ἀνέμων⸊ ἐλαυνόμενα, μετάγεται ὑπὸ ἐλαχίστου πηδαλίου, ⸂ὅπου ἂν ἡ ὁρμὴ τοῦ εὐθύνοντος βούληται.⸃"
    },
    {
      "verse": 5,
      "text": "Οὕτως καὶ ἡ γλῶσσα μικρὸν μέλος ἐστίν, καὶ ⸂μεγαλαυχεῖ.⸃ Ἰδού, ⸂2ὀλίγον⸃ πῦρ ἡλίκην ὕλην ἀνάπτει."
    },
    {
      "verse": 6,
      "text": "Καὶ ἡ γλῶσσα πῦρ, ὁ κόσμος τῆς ἀδικίας· ⸋οὕτως⸌ ἡ γλῶσσα καθίσταται ἐν τοῖς μέλεσιν ἡμῶν, ἡ σπιλοῦσα ὅλον τὸ σῶμα, καὶ φλογίζουσα τὸν τροχὸν τῆς γενέσεως, καὶ φλογιζομένη ὑπὸ τῆς γεέννης."
    },
    {
      "verse": 7,
      "text": "Πᾶσα γὰρ φύσις θηρίων τε καὶ πετεινῶν, ἑρπετῶν τε καὶ ἐναλίων, δαμάζεται καὶ δεδάμασται τῇ φύσει τῇ ἀνθρωπίνῃ·"
    },
    {
      "verse": 8,
      "text": "τὴν δὲ γλῶσσαν οὐδεὶς ⸉δύναται ἀνθρώπων δαμάσαι·⸊ ⸂ἀκατάσχετον⸃ κακόν, μεστὴ ἰοῦ θανατηφόρου."
    },
    {
      "verse": 9,
      "text": "Ἐν αὐτῇ εὐλογοῦμεν ⸂τὸν θεὸν⸃ καὶ πατέρα, καὶ ἐν αὐτῇ καταρώμεθα τοὺς ἀνθρώπους τοὺς καθ᾽ ὁμοίωσιν θεοῦ γεγονότας·"
    },
    {
      "verse": 10,
      "text": "ἐκ τοῦ αὐτοῦ στόματος ἐξέρχεται εὐλογία καὶ κατάρα. Οὐ χρή, ἀδελφοί μου, ταῦτα οὕτως γίνεσθαι."
    },
    {
      "verse": 11,
      "text": "Μήτι ἡ πηγὴ ἐκ τῆς αὐτῆς ὀπῆς βρύει τὸ γλυκὺ καὶ τὸ πικρόν;"
    },
    {
      "verse": 12,
      "text": "Μὴ δύναται, ἀδελφοί μου, συκῆ ἐλαίας ποιῆσαι, ἢ ἄμπελος σῦκα; ⸂Οὕτως οὐδεμία πηγὴ ἁλυκὸν καὶ γλυκὺ ποιῆσαι ὕδωρ.⸃"
    },
    {
      "verse": 13,
      "text": "Τίς σοφὸς καὶ ἐπιστήμων ἐν ὑμῖν; Δειξάτω ἐκ τῆς καλῆς ἀναστροφῆς τὰ ἔργα αὐτοῦ ἐν πρᾳΰτητι σοφίας."
    },
    {
      "verse": 14,
      "text": "Εἰ δὲ ζῆλον πικρὸν ἔχετε καὶ ἐριθείαν ἐν τῇ καρδίᾳ ὑμῶν, μὴ κατακαυχᾶσθε καὶ ψεύδεσθε κατὰ τῆς ἀληθείας."
    },
    {
      "verse": 15,
      "text": "Οὐκ ἔστιν αὕτη ἡ σοφία ἄνωθεν κατερχομένη, ἀλλ᾽ ἐπίγειος, ψυχική, δαιμονιώδης."
    },
    {
      "verse": 16,
      "text": "Ὅπου γὰρ ζῆλος καὶ ἐριθεία, ἐκεῖ ἀκαταστασία καὶ πᾶν φαῦλον πρᾶγμα."
    },
    {
      "verse": 17,
      "text": "Ἡ δὲ ἄνωθεν σοφία πρῶτον μὲν ἁγνή ἐστιν, ἔπειτα εἰρηνική, ἐπιεικής, εὐπειθής, μεστὴ ἐλέους καὶ καρπῶν ἀγαθῶν, ἀδιάκριτος ⸋καὶ⸌ ἀνυπόκριτος."
    },
    {
      "verse": 18,
      "text": "Καρπὸς δὲ ⸋τῆς⸌ δικαιοσύνης ἐν εἰρήνῃ σπείρεται τοῖς ποιοῦσιν εἰρήνην."
    }
  ]
}