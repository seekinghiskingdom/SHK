{
  "book_id": "MRK",
  "chapter": 16,
  "verses": [
    {
      "verse": 1,
      "text": "Καὶ διαγενομένου τοῦ σαββάτου, ⸆ Μαρία ἡ Μαγδαληνὴ καὶ Μαρία ⸆2⸂Ἰακώβου⸃ καὶ Σαλώμη ἠγόρασαν ἀρώματα, ἵνα ἐλθοῦσαι ἀλείψωσιν ⸂2αὐτόν.⸃"
    },
    {
      "verse": 2,
      "text": "Καὶ λίαν πρωῒ ⸂τῆς μιᾶς⸃ ⸆ σαββάτων ἔρχονται ἐπὶ τὸ μνημεῖον, ἀνατείλαντος τοῦ ἡλίου."
    },
    {
      "verse": 3,
      "text": "Καὶ ἔλεγον πρὸς ἑαυτάς, Τίς ἀποκυλίσει ἡμῖν τὸν λίθον ⸂ἐκ⸃ τῆς θύρας τοῦ μνημείου;"
    },
    {
      "verse": 4,
      "text": "Καὶ ἀναβλέψασαι θεωροῦσιν ὅτι ⸂ἀποκεκύλισται⸃ ὁ λίθος· ἦν γὰρ μέγας σφόδρα."
    },
    {
      "verse": 5,
      "text": "Καὶ εἰσελθοῦσαι εἰς τὸ μνημεῖον, εἶδον νεανίσκον καθήμενον ἐν τοῖς δεξιοῖς, περιβεβλημένον στολὴν λευκήν· καὶ ἐξεθαμβήθησαν."
    },
    {
      "verse": 6,
      "text": "Ὁ δὲ λέγει αὐταῖς, Μὴ ἐκθαμβεῖσθε· Ἰησοῦν ζητεῖτε τὸν Ναζαρηνὸν τὸν ἐσταυρωμένον· ἠγέρθη, οὐκ ἔστιν ὧδε· ἴδε, ὁ τόπος ὅπου ἔθηκαν αὐτόν."
    },
    {
      "verse": 7,
      "text": "Ἀλλ᾽ ὑπάγετε, εἴπατε τοῖς μαθηταῖς αὐτοῦ καὶ τῷ Πέτρῳ ὅτι Προάγει ὑμᾶς εἰς τὴν Γαλιλαίαν· ἐκεῖ αὐτὸν ὄψεσθε, καθὼς εἶπεν ὑμῖν."
    },
    {
      "verse": 8,
      "text": "Καὶ ἐξελθοῦσαι ⸆ ἔφυγον ἀπὸ τοῦ μνημείου· εἶχεν ⸂δὲ⸃ αὐτὰς τρόμος καὶ ἔκστασις· καὶ οὐδενὶ οὐδὲν εἶπον, ἐφοβοῦντο γάρ."
    },
    {
      "verse": 9,
      "text": "Ἀναστὰς δὲ ⸆ πρωῒ πρώτῃ σαββάτου ἐφάνη πρῶτον Μαρίᾳ τῇ Μαγδαληνῇ, ⸂ἀφ᾽⸃ ἧς ἐκβεβλήκει ἑπτὰ δαιμόνια."
    },
    {
      "verse": 10,
      "text": "Ἐκείνη πορευθεῖσα ἀπήγγειλεν τοῖς μετ᾽ αὐτοῦ γενομένοις, πενθοῦσιν καὶ κλαίουσιν."
    },
    {
      "verse": 11,
      "text": "Κἀκεῖνοι ἀκούσαντες ὅτι ζῇ καὶ ἐθεάθη ὑπ᾽ αὐτῆς ἠπίστησαν."
    },
    {
      "verse": 12,
      "text": "Μετὰ δὲ ταῦτα δυσὶν ἐξ αὐτῶν περιπατοῦσιν ἐφανερώθη ἐν ἑτέρᾳ μορφῇ, πορευομένοις εἰς ἀγρόν."
    },
    {
      "verse": 13,
      "text": "Κἀκεῖνοι ἀπελθόντες ἀπήγγειλαν τοῖς λοιποῖς· οὐδὲ ἐκείνοις ἐπίστευσαν."
    },
    {
      "verse": 14,
      "text": "Ὕστερον ⸆ ἀνακειμένοις αὐτοῖς τοῖς ἕνδεκα ἐφανερώθη, καὶ ὠνείδισεν τὴν ἀπιστίαν αὐτῶν καὶ σκληροκαρδίαν, ὅτι τοῖς θεασαμένοις αὐτὸν ἐγηγερμένον ⸆2οὐκ ἐπίστευσαν."
    },
    {
      "verse": 15,
      "text": "Καὶ εἶπεν αὐτοῖς, Πορευθέντες εἰς τὸν κόσμον ἅπαντα, κηρύξατε τὸ εὐαγγέλιον πάσῃ τῇ κτίσει."
    },
    {
      "verse": 16,
      "text": "Ὁ πιστεύσας καὶ βαπτισθεὶς σωθήσεται· ὁ δὲ ἀπιστήσας κατακριθήσεται."
    },
    {
      "verse": 17,
      "text": "Σημεῖα δὲ τοῖς πιστεύσασιν ⸂ταῦτα παρακολουθήσει·⸃ ἐν τῷ ὀνόματί μου δαιμόνια ἐκβαλοῦσιν· γλώσσαις λαλήσουσιν ⸋καιναῖς·⸌"
    },
    {
      "verse": 18,
      "text": "⸆ ὄφεις ἀροῦσιν· κἂν θανάσιμόν τι πίωσιν, οὐ μὴ αὐτοὺς ⸂βλάψῃ·⸃ ἐπὶ ἀρρώστους χεῖρας ἐπιθήσουσιν, καὶ καλῶς ἕξουσιν."
    },
    {
      "verse": 19,
      "text": "⸂Ὁ μὲν οὖν κύριος,⸃ μετὰ τὸ λαλῆσαι αὐτοῖς, ἀνελήφθη εἰς τὸν οὐρανόν, καὶ ἐκάθισεν ἐκ δεξιῶν τοῦ θεοῦ."
    },
    {
      "verse": 20,
      "text": "Ἐκεῖνοι δὲ ἐξελθόντες ἐκήρυξαν πανταχοῦ, τοῦ κυρίου συνεργοῦντος, καὶ τὸν λόγον βεβαιοῦντος διὰ τῶν ἐπακολουθούντων σημείων. ⸋Ἀμήν.⸌"
    }
  ]
}