{
  "book_id": "GAL",
  "chapter": 4,
  "verses": [
    {
      "verse": 1,
      "text": "Λέγω δέ, ἐφ᾽ ὅσον χρόνον ὁ κληρονόμος νήπιός ἐστιν, οὐδὲν διαφέρει δούλου, κύριος πάντων ὤν·"
    },
    {
      "verse": 2,
      "text": "ἀλλὰ ὑπὸ ἐπιτρόπους ἐστὶν καὶ οἰκονόμους, ἄχρι τῆς προθεσμίας τοῦ πατρός."
    },
    {
      "verse": 3,
      "text": "Οὕτως καὶ ἡμεῖς, ὅτε ἦμεν νήπιοι, ὑπὸ τὰ στοιχεῖα τοῦ κόσμου ⸂ἦμεν⸃ δεδουλωμένοι·"
    },
    {
      "verse": 4,
      "text": "ὅτε δὲ ἦλθεν τὸ πλήρωμα τοῦ χρόνου, ἐξαπέστειλεν ὁ θεὸς τὸν υἱὸν αὐτοῦ, γενόμενον ἐκ γυναικός, γενόμενον ὑπὸ νόμον,"
    },
    {
      "verse": 5,
      "text": "ἵνα τοὺς ὑπὸ νόμον ἐξαγοράσῃ, ἵνα τὴν υἱοθεσίαν ἀπολάβωμεν."
    },
    {
      "verse": 6,
      "text": "Ὅτι δέ ἐστε υἱοί, ἐξαπέστειλεν ὁ θεὸς τὸ πνεῦμα τοῦ υἱοῦ αὐτοῦ εἰς τὰς καρδίας ⸂ὑμῶν,⸃ κρᾶζον, Ἀββᾶ, ὁ πατήρ."
    },
    {
      "verse": 7,
      "text": "Ὥστε οὐκέτι εἶ δοῦλος, ἀλλ᾽ υἱός· εἰ δὲ υἱός, καὶ κληρονόμος ⸂θεοῦ διὰ χριστοῦ.⸃"
    },
    {
      "verse": 8,
      "text": "Ἀλλὰ τότε μέν, οὐκ εἰδότες θεόν, ἐδουλεύσατε τοῖς ⸉μὴ φύσει⸊ οὖσιν θεοῖς·"
    },
    {
      "verse": 9,
      "text": "νῦν δέ, γνόντες θεόν, μᾶλλον δὲ γνωσθέντες ὑπὸ θεοῦ, πῶς ἐπιστρέφετε πάλιν ἐπὶ τὰ ἀσθενῆ καὶ πτωχὰ στοιχεῖα, οἷς πάλιν ἄνωθεν ⸂δουλεύειν⸃ θέλετε;"
    },
    {
      "verse": 10,
      "text": "Ἡμέρας παρατηρεῖσθε, καὶ μῆνας, καὶ καιρούς, καὶ ἐνιαυτούς."
    },
    {
      "verse": 11,
      "text": "Φοβοῦμαι ὑμᾶς, μήπως εἰκῇ κεκοπίακα εἰς ὑμᾶς."
    },
    {
      "verse": 12,
      "text": "Γίνεσθε ὡς ἐγώ, ὅτι κἀγὼ ὡς ὑμεῖς, ἀδελφοί, δέομαι ὑμῶν. Οὐδέν με ἠδικήσατε·"
    },
    {
      "verse": 13,
      "text": "οἴδατε δὲ ὅτι δι᾽ ἀσθένειαν τῆς σαρκὸς εὐηγγελισάμην ὑμῖν τὸ πρότερον."
    },
    {
      "verse": 14,
      "text": "Καὶ τὸν πειρασμόν ⸂μου⸃ ⸋τὸν⸌ ἐν τῇ σαρκί μου οὐκ ἐξουθενήσατε οὐδὲ ἐξεπτύσατε, ἀλλ᾽ ὡς ἄγγελον θεοῦ ἐδέξασθέ με, ὡς χριστὸν Ἰησοῦν."
    },
    {
      "verse": 15,
      "text": "⸂Τίς⸃ οὖν ⸋ἦν⸌ ὁ μακαρισμὸς ὑμῶν; Μαρτυρῶ γὰρ ὑμῖν ὅτι, εἰ δυνατόν, τοὺς ὀφθαλμοὺς ὑμῶν ἐξορύξαντες ⸋2ἂν⸌ ἐδώκατέ μοι."
    },
    {
      "verse": 16,
      "text": "Ὥστε ἐχθρὸς ὑμῶν γέγονα ἀληθεύων ὑμῖν;"
    },
    {
      "verse": 17,
      "text": "Ζηλοῦσιν ὑμᾶς οὐ καλῶς, ἀλλὰ ἐκκλεῖσαι ὑμᾶς θέλουσιν, ἵνα αὐτοὺς ζηλοῦτε."
    },
    {
      "verse": 18,
      "text": "Καλὸν δὲ ⸋τὸ⸌ ζηλοῦσθαι ἐν καλῷ πάντοτε, καὶ μὴ μόνον ἐν τῷ παρεῖναί με πρὸς ὑμᾶς."
    },
    {
      "verse": 19,
      "text": "⸂Τεκνία⸃ μου, οὓς πάλιν ὠδίνω, ⸂2ἄχρι⸃ οὗ μορφωθῇ χριστὸς ἐν ὑμῖν,"
    },
    {
      "verse": 20,
      "text": "ἤθελον δὲ παρεῖναι πρὸς ὑμᾶς ἄρτι, καὶ ἀλλάξαι τὴν φωνήν μου, ὅτι ἀποροῦμαι ἐν ὑμῖν."
    },
    {
      "verse": 21,
      "text": "Λέγετέ μοι, οἱ ὑπὸ νόμον θέλοντες εἶναι, τὸν νόμον οὐκ ἀκούετε;"
    },
    {
      "verse": 22,
      "text": "Γέγραπται γάρ, ὅτι Ἀβραὰμ δύο υἱοὺς ἔσχεν· ἕνα ἐκ τῆς παιδίσκης, καὶ ἕνα ἐκ τῆς ἐλευθέρας."
    },
    {
      "verse": 23,
      "text": "Ἀλλ᾽ ὁ μὲν ἐκ τῆς παιδίσκης κατὰ σάρκα γεγέννηται, ὁ δὲ ἐκ τῆς ἐλευθέρας ⸂διὰ τῆς⸃ ἐπαγγελίας."
    },
    {
      "verse": 24,
      "text": "Ἅτινά ἐστιν ἀλληγορούμενα· αὗται γάρ εἰσιν ⸆ δύο διαθῆκαι· μία μὲν ἀπὸ ὄρους Σινᾶ, εἰς δουλείαν γεννῶσα, ἥτις ἐστὶν Ἅγαρ."
    },
    {
      "verse": 25,
      "text": "⸋Τὸ ⸂γὰρ⸃ Ἅγαρ Σινᾶ ὄρος ἐστὶν ἐν τῇ Ἀραβίᾳ,⸌ συστοιχεῖ δὲ τῇ νῦν Ἱερουσαλήμ, δουλεύει ⸂2δὲ⸃ μετὰ τῶν τέκνων αὐτῆς."
    },
    {
      "verse": 26,
      "text": "Ἡ δὲ ἄνω Ἱερουσαλὴμ ἐλευθέρα ἐστίν, ἥτις ἐστὶν μήτηρ ⸋πάντων⸌ ἡμῶν·"
    },
    {
      "verse": 27,
      "text": "γέγραπται γάρ, Εὐφράνθητι, στεῖρα, ἡ οὐ τίκτουσα· ῥῆξον καὶ βόησον, ἡ οὐκ ὠδίνουσα· ὅτι πολλὰ τὰ τέκνα τῆς ἐρήμου μᾶλλον ἢ τῆς ἐχούσης τὸν ἄνδρα."
    },
    {
      "verse": 28,
      "text": "⸂Ἡμεῖς δέ, ἀδελφοί, κατὰ Ἰσαάκ, ἐπαγγελίας τέκνα ἐσμέν.⸃"
    },
    {
      "verse": 29,
      "text": "Ἀλλ᾽ ὥσπερ τότε ὁ κατὰ σάρκα γεννηθεὶς ἐδίωκεν τὸν κατὰ πνεῦμα, οὕτως καὶ νῦν."
    },
    {
      "verse": 30,
      "text": "Ἀλλὰ τί λέγει ἡ γραφή; Ἔκβαλε τὴν παιδίσκην καὶ τὸν υἱὸν αὐτῆς, οὐ γὰρ μὴ ⸂κληρονομήσῃ⸃ ὁ υἱὸς τῆς παιδίσκης μετὰ τοῦ υἱοῦ τῆς ἐλευθέρας."
    },
    {
      "verse": 31,
      "text": "⸂Ἄρα,⸃ ἀδελφοί, οὐκ ἐσμὲν παιδίσκης τέκνα, ἀλλὰ τῆς ἐλευθέρας."
    }
  ]
}