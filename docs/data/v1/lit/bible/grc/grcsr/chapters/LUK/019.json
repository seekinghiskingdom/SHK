{
  "book_id": "LUK",
  "chapter": 19,
  "verses": [
    {
      "verse": 1,
      "text": "Καὶ εἰσελθὼν διήρχετο τὴν Ἰεριχώ."
    },
    {
      "verse": 2,
      "text": "Καὶ ἰδού, ἀνὴρ ὀνόματι ⸋καλούμενος⸌ Ζακχαῖος, καὶ αὐτὸς ἦν ἀρχιτελώνης, καὶ ⸂οὗτος⸃ ⸋2ἦν⸌ πλούσιος."
    },
    {
      "verse": 3,
      "text": "Καὶ ἐζήτει ἰδεῖν τὸν Ἰησοῦν τίς ἐστιν, καὶ οὐκ ἠδύνατο ἀπὸ τοῦ ὄχλου, ὅτι τῇ ἡλικίᾳ μικρὸς ἦν."
    },
    {
      "verse": 4,
      "text": "Καὶ προδραμὼν ⸂ἔμπροσθεν⸃ ἀνέβη ἐπὶ συκομωρέαν ἵνα ἴδῃ αὐτόν· ὅτι ⸆ ἐκείνης ἔμελλεν διέρχεσθαι."
    },
    {
      "verse": 5,
      "text": "Καὶ ὡς ἦλθεν ἐπὶ τὸν τόπον, ἀναβλέψας ὁ Ἰησοῦς ⸋εἶδεν αὐτόν, καὶ⸌ εἶπεν πρὸς αὐτόν, Ζακχαῖε, σπεύσας κατάβηθι· σήμερον γὰρ ἐν τῷ οἴκῳ σου δεῖ με μεῖναι."
    },
    {
      "verse": 6,
      "text": "Καὶ σπεύσας κατέβη, καὶ ὑπεδέξατο αὐτὸν χαίρων."
    },
    {
      "verse": 7,
      "text": "Καὶ ἰδόντες ⸂πάντες⸃ διεγόγγυζον, λέγοντες ὅτι Παρὰ ἁμαρτωλῷ ἀνδρὶ εἰσῆλθεν καταλῦσαι."
    },
    {
      "verse": 8,
      "text": "Σταθεὶς δὲ Ζακχαῖος εἶπεν πρὸς τὸν κύριον, Ἰδού, τὰ ἡμίση ⸉τῶν ὑπαρχόντων μου,⸊ κύριε, ⸉2δίδωμι τοῖς πτωχοῖς·⸊ καὶ εἴ τινός τι ἐσυκοφάντησα, ἀποδίδωμι τετραπλοῦν."
    },
    {
      "verse": 9,
      "text": "Εἶπεν δὲ πρὸς αὐτὸν ὁ Ἰησοῦς ὅτι Σήμερον σωτηρία τῷ οἴκῳ τούτῳ ἐγένετο, καθότι καὶ αὐτὸς υἱὸς Ἀβραάμ ἐστιν."
    },
    {
      "verse": 10,
      "text": "Ἦλθεν γὰρ ὁ υἱὸς τοῦ ἀνθρώπου ζητῆσαι καὶ σῶσαι τὸ ἀπολωλός."
    },
    {
      "verse": 11,
      "text": "Ἀκουόντων δὲ αὐτῶν ταῦτα, προσθεὶς εἶπεν παραβολήν, διὰ τὸ ἐγγὺς ⸉αὐτὸν εἶναι Ἱερουσαλήμ,⸊ καὶ δοκεῖν αὐτοὺς ὅτι παραχρῆμα μέλλει ἡ βασιλεία τοῦ θεοῦ ἀναφαίνεσθαι."
    },
    {
      "verse": 12,
      "text": "Εἶπεν οὖν, Ἄνθρωπός τις εὐγενὴς ἐπορεύθη εἰς χώραν μακράν, λαβεῖν ἑαυτῷ βασιλείαν, καὶ ὑποστρέψαι."
    },
    {
      "verse": 13,
      "text": "Καλέσας δὲ δέκα δούλους ἑαυτοῦ, ἔδωκεν αὐτοῖς δέκα μνᾶς, καὶ εἶπεν πρὸς αὐτούς, ⸂Πραγματεύσασθε⸃ ⸂2ἕως⸃ ἔρχομαι."
    },
    {
      "verse": 14,
      "text": "Οἱ δὲ πολῖται αὐτοῦ ἐμίσουν αὐτόν, καὶ ἀπέστειλαν πρεσβείαν ὀπίσω αὐτοῦ, λέγοντες, Οὐ θέλομεν τοῦτον βασιλεῦσαι ἐφ᾽ ἡμᾶς."
    },
    {
      "verse": 15,
      "text": "Καὶ ἐγένετο ἐν τῷ ἐπανελθεῖν αὐτὸν λαβόντα τὴν βασιλείαν, ⸋καὶ⸌ εἶπεν φωνηθῆναι αὐτῷ τοὺς δούλους τούτους, οἷς ⸂ἔδωκεν⸃ τὸ ἀργύριον, ἵνα γνῷ ⸋2τίς⸌ τί ⸂2διεπραγματεύσατο.⸃"
    },
    {
      "verse": 16,
      "text": "Παρεγένετο δὲ ὁ πρῶτος, λέγων, Κύριε, ἡ μνᾶ σου ⸉προσειργάσατο δέκα⸊ μνᾶς."
    },
    {
      "verse": 17,
      "text": "Καὶ εἶπεν αὐτῷ, ⸂Εὖ,⸃ ἀγαθὲ δοῦλε· ὅτι ἐν ἐλαχίστῳ πιστὸς ἐγένου, ἴσθι ἐξουσίαν ἔχων ἐπάνω δέκα πόλεων."
    },
    {
      "verse": 18,
      "text": "Καὶ ἦλθεν ὁ δεύτερος, λέγων, ⸉Κύριε, ἡ μνᾶ σου⸊ ἐποίησεν πέντε μνᾶς."
    },
    {
      "verse": 19,
      "text": "Εἶπεν δὲ καὶ τούτῳ, Καὶ σὺ ⸉γίνου ἐπάνω⸊ πέντε πόλεων."
    },
    {
      "verse": 20,
      "text": "Καὶ ⸆ ἕτερος ἦλθεν, λέγων, Κύριε, ἰδού, ἡ μνᾶ σου, ἣν εἶχον ἀποκειμένην ἐν σουδαρίῳ·"
    },
    {
      "verse": 21,
      "text": "ἐφοβούμην γάρ σε, ὅτι ἄνθρωπος αὐστηρὸς εἶ· αἴρεις ὃ οὐκ ἔθηκας, καὶ θερίζεις ὃ οὐκ ἔσπειρας."
    },
    {
      "verse": 22,
      "text": "Λέγει ⸋δὲ⸌ αὐτῷ, Ἐκ τοῦ στόματός σου κρινῶ σε, πονηρὲ δοῦλε. ᾜδεις ὅτι ἐγὼ ἄνθρωπος αὐστηρός εἰμι, αἴρων ὃ οὐκ ἔθηκα, καὶ θερίζων ὃ οὐκ ἔσπειρα·"
    },
    {
      "verse": 23,
      "text": "καὶ διὰ τί οὐκ ἔδωκας ⸉τὸ ἀργύριόν μου⸊ ἐπὶ ⸆ τράπεζαν, καὶ ἐγὼ ἐλθὼν σὺν τόκῳ ἂν ⸉2ἔπραξα αὐτό;⸊"
    },
    {
      "verse": 24,
      "text": "Καὶ τοῖς παρεστῶσιν εἶπεν, Ἄρατε ἀπ᾽ αὐτοῦ τὴν μνᾶν, καὶ δότε τῷ τὰς δέκα μνᾶς ἔχοντι."
    },
    {
      "verse": 25,
      "text": "Καὶ εἶπον αὐτῷ, Κύριε, ἔχει δέκα μνᾶς."
    },
    {
      "verse": 26,
      "text": "Λέγω ⸋γὰρ⸌ ὑμῖν, ὅτι παντὶ τῷ ἔχοντι δοθήσεται· ἀπὸ δὲ τοῦ μὴ ἔχοντος, καὶ ὃ ἔχει ἀρθήσεται ⸋2ἀπ᾽ αὐτοῦ.⸌"
    },
    {
      "verse": 27,
      "text": "Πλὴν τοὺς ἐχθρούς μου ⸂ἐκείνους,⸃ τοὺς μὴ θελήσαντάς με βασιλεῦσαι ἐπ᾽ αὐτούς, ἀγάγετε ὧδε, καὶ κατασφάξατε ⸆ ἔμπροσθέν μου."
    },
    {
      "verse": 28,
      "text": "Καὶ εἰπὼν ταῦτα, ἐπορεύετο ἔμπροσθεν, ἀναβαίνων εἰς Ἱεροσόλυμα."
    },
    {
      "verse": 29,
      "text": "Καὶ ἐγένετο ὡς ἤγγισεν εἰς Βηθσφαγὴ καὶ Βηθανίαν πρὸς τὸ ὄρος τὸ καλούμενον Ἐλαιῶν, ἀπέστειλεν δύο τῶν μαθητῶν ⸋αὐτοῦ,⸌"
    },
    {
      "verse": 30,
      "text": "⸂εἰπών,⸃ Ὑπάγετε εἰς τὴν κατέναντι κώμην· ἐν ᾗ εἰσπορευόμενοι εὑρήσετε πῶλον δεδεμένον, ἐφ᾽ ὃν οὐδεὶς πώποτε ἀνθρώπων ἐκάθισεν· ⸆ λύσαντες αὐτὸν ἀγάγετε."
    },
    {
      "verse": 31,
      "text": "Καὶ ἐάν τις ὑμᾶς ἐρωτᾷ, Διὰ τί λύετε; οὕτως ἐρεῖτε ⸋αὐτῷ⸌ ὅτι Ὁ κύριος αὐτοῦ χρείαν ἔχει."
    },
    {
      "verse": 32,
      "text": "Ἀπελθόντες δὲ οἱ ἀπεσταλμένοι εὗρον καθὼς εἶπεν αὐτοῖς."
    },
    {
      "verse": 33,
      "text": "Λυόντων δὲ αὐτῶν τὸν πῶλον, εἶπον οἱ κύριοι αὐτοῦ πρὸς αὐτούς, Τί λύετε τὸν πῶλον;"
    },
    {
      "verse": 34,
      "text": "Οἱ δὲ εἶπον, ⸆ Ὁ κύριος αὐτοῦ χρείαν ἔχει."
    },
    {
      "verse": 35,
      "text": "Καὶ ἤγαγον αὐτὸν πρὸς τὸν Ἰησοῦν· καὶ ἐπιρρίψαντες ⸂ἑαυτῶν τὰ ἱμάτια ἐπὶ τὸν πῶλον, ἐπεβίβασαν τὸν Ἰησοῦν."
    },
    {
      "verse": 36,
      "text": "Πορευομένου δὲ αὐτοῦ, ὑπεστρώννυον τὰ ἱμάτια αὐτῶν⸃ ἐν τῇ ὁδῷ."
    },
    {
      "verse": 37,
      "text": "Ἐγγίζοντος δὲ αὐτοῦ ἤδη πρὸς τῇ καταβάσει τοῦ ὄρους τῶν Ἐλαιῶν, ἤρξαντο ἅπαν τὸ πλῆθος τῶν μαθητῶν χαίροντες αἰνεῖν τὸν θεὸν φωνῇ μεγάλῃ περὶ ⸂πασῶν⸃ ὧν εἶδον δυνάμεων,"
    },
    {
      "verse": 38,
      "text": "λέγοντες, Εὐλογημένος ὁ ἐρχόμενος ⸆ βασιλεὺς ἐν ὀνόματι κυρίου· ⸉εἰρήνη ἐν οὐρανῷ,⸊ καὶ δόξα ἐν ὑψίστοις."
    },
    {
      "verse": 39,
      "text": "Καί τινες τῶν Φαρισαίων ἀπὸ τοῦ ὄχλου εἶπον πρὸς αὐτόν, Διδάσκαλε, ἐπιτίμησον τοῖς μαθηταῖς σου."
    },
    {
      "verse": 40,
      "text": "Καὶ ἀποκριθεὶς εἶπεν ⸋αὐτοῖς,⸌ Λέγω ὑμῖν ⸋2ὅτι,⸌ ἐὰν οὗτοι ⸂σιωπήσωσιν,⸃ οἱ λίθοι ⸂2κεκράξονται.⸃"
    },
    {
      "verse": 41,
      "text": "Καὶ ὡς ἤγγισεν, ἰδὼν τὴν πόλιν, ἔκλαυσεν ἐπ᾽ ⸂αὐτῇ,⸃"
    },
    {
      "verse": 42,
      "text": "λέγων ὅτι Εἰ ἔγνως ⸂καὶ σύ, καί γε ἐν τῇ ἡμέρᾳ σου⸃ ταύτῃ, τὰ πρὸς εἰρήνην ⸋σου·⸌ νῦν δὲ ἐκρύβη ἀπὸ ὀφθαλμῶν σου."
    },
    {
      "verse": 43,
      "text": "Ὅτι ἥξουσιν ἡμέραι ἐπὶ σέ, καὶ ⸂περιβαλοῦσιν⸃ οἱ ἐχθροί σου χάρακά σοι, καὶ περικυκλώσουσίν σε, καὶ συνέξουσίν σε πάντοθεν,"
    },
    {
      "verse": 44,
      "text": "καὶ ἐδαφιοῦσίν σε καὶ τὰ τέκνα σου ἐν σοί, καὶ οὐκ ἀφήσουσιν ⸂ἐν σοὶ λίθον ἐπὶ λίθῳ·⸃ ἀνθ᾽ ὧν οὐκ ἔγνως τὸν καιρὸν τῆς ἐπισκοπῆς σου."
    },
    {
      "verse": 45,
      "text": "Καὶ εἰσελθὼν εἰς τὸ ἱερόν, ἤρξατο ἐκβάλλειν τοὺς πωλοῦντας ⸋ἐν αὐτῷ καὶ ἀγοράζοντας,⸌"
    },
    {
      "verse": 46,
      "text": "λέγων αὐτοῖς, Γέγραπται, ⸂Ὁ οἶκός μου οἶκος προσευχῆς ἐστίν·⸃ ὑμεῖς δὲ αὐτὸν ἐποιήσατε σπήλαιον λῃστῶν."
    },
    {
      "verse": 47,
      "text": "Καὶ ἦν διδάσκων τὸ καθ᾽ ἡμέραν ἐν τῷ ἱερῷ· οἱ δὲ ἀρχιερεῖς καὶ οἱ γραμματεῖς ἐζήτουν αὐτὸν ἀπολέσαι, καὶ οἱ πρῶτοι τοῦ λαοῦ·"
    },
    {
      "verse": 48,
      "text": "καὶ οὐχ εὕρισκον τὸ τί ⸂ποιήσωσιν,⸃ ὁ λαὸς γὰρ ἅπας ἐξεκρέματο αὐτοῦ ἀκούων."
    }
  ]
}