{
  "book_id": "1CO",
  "chapter": 12,
  "verses": [
    {
      "verse": 1,
      "text": "Περὶ δὲ τῶν πνευματικῶν, ἀδελφοί, οὐ θέλω ὑμᾶς ἀγνοεῖν."
    },
    {
      "verse": 2,
      "text": "Οἴδατε ὅτι ⸋ὅτε⸌ ἔθνη ἦτε πρὸς τὰ εἴδωλα τὰ ἄφωνα, ὡς ἂν ἤγεσθε, ἀπαγόμενοι."
    },
    {
      "verse": 3,
      "text": "Διὸ γνωρίζω ὑμῖν, ὅτι οὐδεὶς ἐν πνεύματι θεοῦ λαλῶν λέγει Ἀνάθεμα ⸂Ἰησοῦν·⸃ καὶ οὐδεὶς δύναται εἰπεῖν, ⸂2Κύριον Ἰησοῦν,⸃ εἰ μὴ ἐν πνεύματι ἁγίῳ."
    },
    {
      "verse": 4,
      "text": "Διαιρέσεις δὲ χαρισμάτων εἰσίν, τὸ δὲ αὐτὸ πνεῦμα."
    },
    {
      "verse": 5,
      "text": "Καὶ διαιρέσεις διακονιῶν εἰσίν, καὶ ὁ αὐτὸς κύριος."
    },
    {
      "verse": 6,
      "text": "Καὶ διαιρέσεις ἐνεργημάτων εἰσίν, ⸂ὁ δὲ⸃ αὐτός ⸂2ἐστιν⸃ θεός, ὁ ἐνεργῶν τὰ πάντα ἐν πᾶσιν."
    },
    {
      "verse": 7,
      "text": "Ἑκάστῳ δὲ δίδοται ἡ φανέρωσις τοῦ πνεύματος πρὸς τὸ συμφέρον."
    },
    {
      "verse": 8,
      "text": "ᾯ μὲν γὰρ διὰ τοῦ πνεύματος δίδοται λόγος σοφίας, ἄλλῳ δὲ λόγος γνώσεως, κατὰ τὸ αὐτὸ πνεῦμα·"
    },
    {
      "verse": 9,
      "text": "⸂ἑτέρῳ δὲ πίστις, ἐν τῷ αὐτῷ πνεύματι· ἄλλῳ δὲ χαρίσματα ἰαμάτων ἐν τῷ ⸂2αὐτῷ⸃ πνεύματι·"
    },
    {
      "verse": 10,
      "text": "ἄλλῳ δὲ ἐνεργήματα δυνάμεων, ἄλλῳ δὲ προφητεία, ἄλλῳ δὲ διακρίσεις πνευμάτων, ἑτέρῳ δὲ γένη γλωσσῶν, ἄλλῳ δὲ⸃ ἑρμηνεία γλωσσῶν·"
    },
    {
      "verse": 11,
      "text": "πάντα δὲ ταῦτα ἐνεργεῖ τὸ ἓν καὶ τὸ αὐτὸ πνεῦμα, διαιροῦν ἰδίᾳ ἑκάστῳ καθὼς βούλεται."
    },
    {
      "verse": 12,
      "text": "Καθάπερ γὰρ τὸ σῶμα ἕν ἐστιν, καὶ μέλη ⸉ἔχει πολλά,⸊ πάντα δὲ τὰ μέλη τοῦ σώματος ⸋τοῦ ἑνός,⸌ πολλὰ ὄντα, ἕν ἐστιν σῶμα· οὕτως καὶ ὁ χριστός."
    },
    {
      "verse": 13,
      "text": "Καὶ γὰρ ἐν ἑνὶ πνεύματι ἡμεῖς πάντες εἰς ἓν σῶμα ἐβαπτίσθημεν, εἴτε Ἰουδαῖοι εἴτε Ἕλληνες, εἴτε δοῦλοι εἴτε ἐλεύθεροι· καὶ πάντες ⸋εἰς⸌ ἓν πνεῦμα ἐποτίσθημεν."
    },
    {
      "verse": 14,
      "text": "Καὶ γὰρ τὸ σῶμα οὐκ ἔστιν ἓν μέλος ἀλλὰ πολλά."
    },
    {
      "verse": 15,
      "text": "Ἐὰν εἴπῃ ὁ πούς, Ὅτι οὐκ εἰμὶ χείρ, οὐκ εἰμὶ ἐκ τοῦ σώματος· οὐ παρὰ τοῦτο οὐκ ἔστιν ἐκ τοῦ σώματος;"
    },
    {
      "verse": 16,
      "text": "Καὶ ἐὰν εἴπῃ τὸ οὖς, Ὅτι οὐκ εἰμὶ ὀφθαλμός, οὐκ εἰμὶ ἐκ τοῦ σώματος· οὐ παρὰ τοῦτο οὐκ ἔστιν ἐκ τοῦ σώματος;"
    },
    {
      "verse": 17,
      "text": "Εἰ ὅλον τὸ σῶμα ὀφθαλμός, ποῦ ἡ ἀκοή; Εἰ ὅλον ἀκοή, ποῦ ἡ ὄσφρησις;"
    },
    {
      "verse": 18,
      "text": "⸂Νυνὶ⸃ δὲ ὁ θεὸς ἔθετο τὰ μέλη ἓν ἕκαστον αὐτῶν ἐν τῷ σώματι, καθὼς ἠθέλησεν."
    },
    {
      "verse": 19,
      "text": "Εἰ δὲ ἦν τὰ πάντα ἓν μέλος, ποῦ τὸ σῶμα;"
    },
    {
      "verse": 20,
      "text": "Νῦν δὲ πολλὰ ⸋μὲν⸌ μέλη, ἓν δὲ σῶμα."
    },
    {
      "verse": 21,
      "text": "Οὐ δύναται δὲ ⸋ὁ⸌ ὀφθαλμὸς εἰπεῖν τῇ χειρί, Χρείαν σου οὐκ ἔχω· ἢ πάλιν ἡ κεφαλὴ τοῖς ποσίν, Χρείαν ὑμῶν οὐκ ἔχω."
    },
    {
      "verse": 22,
      "text": "Ἀλλὰ πολλῷ μᾶλλον τὰ δοκοῦντα μέλη τοῦ σώματος ἀσθενέστερα ὑπάρχειν, ἀναγκαῖά ἐστιν·"
    },
    {
      "verse": 23,
      "text": "καὶ ἃ δοκοῦμεν ἀτιμότερα εἶναι τοῦ σώματος, τούτοις τιμὴν περισσοτέραν περιτίθεμεν· καὶ τὰ ἀσχήμονα ἡμῶν εὐσχημοσύνην περισσοτέραν ἔχει·"
    },
    {
      "verse": 24,
      "text": "τὰ δὲ εὐσχήμονα ἡμῶν οὐ χρείαν ἔχει· ⸆ ἀλλ᾽ ὁ θεὸς συνεκέρασεν τὸ σῶμα, τῷ ⸂ὑστεροῦντι⸃ περισσοτέραν δοὺς τιμήν,"
    },
    {
      "verse": 25,
      "text": "ἵνα μὴ ᾖ ⸂σχίσματα⸃ ἐν τῷ σώματι, ἀλλὰ τὸ αὐτὸ ὑπὲρ ἀλλήλων μεριμνῶσιν τὰ μέλη."
    },
    {
      "verse": 26,
      "text": "Καὶ ⸂εἴτε πάσχει ἓν μέλος, συμπάσχει πάντα τὰ μέλη· εἴτε δοξάζεται ⸋ἓν⸌ μέλος, συγχαίρει πάντα τὰ μέλη.⸃"
    },
    {
      "verse": 27,
      "text": "Ὑμεῖς δέ ἐστε σῶμα χριστοῦ, καὶ μέλη ἐκ μέρους."
    },
    {
      "verse": 28,
      "text": "Καὶ οὓς μὲν ἔθετο ὁ θεὸς ἐν τῇ ἐκκλησίᾳ πρῶτον ἀποστόλους, δεύτερον προφήτας, τρίτον διδασκάλους, ἔπειτα δυνάμεις, ⸂εἶτα⸃ χαρίσματα ἰαμάτων, ἀντιλήψεις, κυβερνήσεις, γένη γλωσσῶν."
    },
    {
      "verse": 29,
      "text": "Μὴ πάντες ἀπόστολοι; Μὴ πάντες προφῆται; Μὴ πάντες διδάσκαλοι; Μὴ πάντες δυνάμεις;"
    },
    {
      "verse": 30,
      "text": "Μὴ πάντες χαρίσματα ἔχουσιν ἰαμάτων; Μὴ πάντες γλώσσαις λαλοῦσιν; Μὴ πάντες διερμηνεύουσιν;"
    },
    {
      "verse": 31,
      "text": "Ζηλοῦτε δὲ τὰ χαρίσματα τὰ ⸂κρείττονα.⸃ Καὶ ἔτι καθ᾽ ὑπερβολὴν ὁδὸν ὑμῖν δείκνυμι."
    }
  ]
}