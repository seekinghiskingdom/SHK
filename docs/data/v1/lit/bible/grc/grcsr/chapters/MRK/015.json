{
  "book_id": "MRK",
  "chapter": 15,
  "verses": [
    {
      "verse": 1,
      "text": "Καὶ ⸂εὐθέως⸃ ⸂2ἐπὶ τὸ πρωῒ⸃ συμβούλιον ⸂3ποιήσαντες⸃ οἱ ἀρχιερεῖς μετὰ τῶν πρεσβυτέρων καὶ γραμματέων, καὶ ὅλον τὸ συνέδριον, δήσαντες τὸν Ἰησοῦν ἀπήνεγκαν καὶ παρέδωκαν ⸋τῷ⸌ Πιλάτῳ."
    },
    {
      "verse": 2,
      "text": "Καὶ ἐπηρώτησεν αὐτὸν ὁ Πιλάτος, Σὺ εἶ ὁ βασιλεὺς τῶν Ἰουδαίων; Ὁ δὲ ἀποκριθεὶς ⸂εἶπεν αὐτῷ,⸃ Σὺ λέγεις."
    },
    {
      "verse": 3,
      "text": "Καὶ κατηγόρουν αὐτοῦ οἱ ἀρχιερεῖς πολλά·"
    },
    {
      "verse": 4,
      "text": "ὁ δὲ Πιλάτος πάλιν ⸂ἐπηρώτησεν⸃ αὐτόν, λέγων, Οὐκ ἀποκρίνῃ οὐδέν; Ἴδε, πόσα σου ⸂2καταμαρτυροῦσιν.⸃"
    },
    {
      "verse": 5,
      "text": "Ὁ δὲ Ἰησοῦς οὐκέτι οὐδὲν ἀπεκρίθη, ὥστε θαυμάζειν τὸν Πιλάτον."
    },
    {
      "verse": 6,
      "text": "Κατὰ δὲ ἑορτὴν ἀπέλυεν αὐτοῖς ἕνα δέσμιον, ⸂ὅνπερ ᾐτοῦντο.⸃"
    },
    {
      "verse": 7,
      "text": "Ἦν δὲ ὁ λεγόμενος Βαραββᾶς μετὰ τῶν ⸂συστασιαστῶν⸃ δεδεμένος, οἵτινες ἐν τῇ στάσει φόνον πεποιήκεισαν."
    },
    {
      "verse": 8,
      "text": "Καὶ ἀναβοήσας ὁ ὄχλος ἤρξατο αἰτεῖσθαι καθὼς ⸋ἀεὶ⸌ ἐποίει αὐτοῖς."
    },
    {
      "verse": 9,
      "text": "Ὁ δὲ Πιλάτος ἀπεκρίθη αὐτοῖς, λέγων, Θέλετε ἀπολύσω ὑμῖν τὸν βασιλέα τῶν Ἰουδαίων;"
    },
    {
      "verse": 10,
      "text": "Ἐγίνωσκεν γὰρ ὅτι διὰ φθόνον παραδεδώκεισαν αὐτὸν οἱ ἀρχιερεῖς."
    },
    {
      "verse": 11,
      "text": "Οἱ δὲ ἀρχιερεῖς ἀνέσεισαν τὸν ὄχλον, ἵνα μᾶλλον τὸν Βαραββᾶν ἀπολύσῃ αὐτοῖς."
    },
    {
      "verse": 12,
      "text": "Ὁ δὲ Πιλάτος ⸂ἀποκριθεὶς πάλιν εἶπεν⸃ αὐτοῖς, Τί οὖν ⸋θέλετε⸌ ποιήσω ⸋2ὃν λέγετε⸌ ⸆ βασιλέα τῶν Ἰουδαίων;"
    },
    {
      "verse": 13,
      "text": "Οἱ δὲ πάλιν ἔκραξαν, Σταύρωσον αὐτόν."
    },
    {
      "verse": 14,
      "text": "Ὁ δὲ Πιλάτος ἔλεγεν αὐτοῖς, Τί γὰρ ⸉κακὸν ἐποίησεν;⸊ Οἱ δὲ ⸂περισσοτέρως⸃ ἔκραξαν, Σταύρωσον αὐτόν."
    },
    {
      "verse": 15,
      "text": "Ὁ δὲ Πιλάτος βουλόμενος τῷ ὄχλῳ τὸ ἱκανὸν ποιῆσαι, ἀπέλυσεν αὐτοῖς τὸν Βαραββᾶν· καὶ παρέδωκεν τὸν Ἰησοῦν, φραγελλώσας, ἵνα σταυρωθῇ."
    },
    {
      "verse": 16,
      "text": "Οἱ δὲ στρατιῶται ἀπήγαγον αὐτὸν ἔσω τῆς αὐλῆς, ὅ ἐστιν πραιτώριον, καὶ συγκαλοῦσιν ὅλην τὴν σπεῖραν."
    },
    {
      "verse": 17,
      "text": "Καὶ ἐνδύουσιν αὐτὸν πορφύραν, καὶ περιτιθέασιν αὐτῷ πλέξαντες ἀκάνθινον στέφανον,"
    },
    {
      "verse": 18,
      "text": "καὶ ἤρξαντο ἀσπάζεσθαι αὐτόν, ⸆ Χαῖρε, ⸂ὁ βασιλεὺς⸃ τῶν Ἰουδαίων·"
    },
    {
      "verse": 19,
      "text": "καὶ ἔτυπτον αὐτοῦ τὴν κεφαλὴν καλάμῳ, καὶ ἐνέπτυον αὐτῷ, καὶ τιθέντες τὰ γόνατα προσεκύνουν αὐτῷ."
    },
    {
      "verse": 20,
      "text": "Καὶ ὅτε ἐνέπαιξαν αὐτῷ, ἐξέδυσαν αὐτὸν τὴν πορφύραν, καὶ ἐνέδυσαν αὐτὸν τὰ ἱμάτια ⸂τὰ ἴδια.⸃ Καὶ ἐξάγουσιν αὐτὸν ἵνα ⸂2σταυρώσωσιν⸃ αὐτόν."
    },
    {
      "verse": 21,
      "text": "Καὶ ἀγγαρεύουσιν παράγοντά τινα Σίμωνα Κυρηναῖον, ἐρχόμενον ἀπ᾽ ἀγροῦ, τὸν πατέρα Ἀλεξάνδρου καὶ Ῥούφου, ἵνα ἄρῃ τὸν σταυρὸν αὐτοῦ."
    },
    {
      "verse": 22,
      "text": "Καὶ φέρουσιν αὐτὸν ἐπὶ ⸆ Γολγοθᾶ τόπον, ὅ ἐστιν ⸂μεθερμηνευόμενον,⸃ Κρανίου Τόπος."
    },
    {
      "verse": 23,
      "text": "Καὶ ἐδίδουν αὐτῷ ⸋πιεῖν⸌ ἐσμυρνισμένον ⸂οἶνον· ὁ δὲ⸃ οὐκ ἔλαβεν."
    },
    {
      "verse": 24,
      "text": "Καὶ ⸂σταυρώσαντες⸃ αὐτόν, ⸆ ⸂2διαμερίζονται⸃ τὰ ἱμάτια αὐτοῦ, βάλλοντες κλῆρον ἐπ᾽ αὐτά, τίς τί ἄρῃ."
    },
    {
      "verse": 25,
      "text": "Ἦν δὲ ὥρα τρίτη, καὶ ἐσταύρωσαν αὐτόν."
    },
    {
      "verse": 26,
      "text": "Καὶ ἦν ἡ ἐπιγραφὴ τῆς αἰτίας αὐτοῦ ἐπιγεγραμμένη, Ὁ βασιλεὺς τῶν Ἰουδαίων."
    },
    {
      "verse": 27,
      "text": "Καὶ σὺν αὐτῷ σταυροῦσιν δύο λῃστάς, ἕνα ἐκ δεξιῶν καὶ ἕνα ἐξ εὐωνύμων αὐτοῦ."
    },
    {
      "verse": 28,
      "text": "⸋Καὶ ἐπληρώθη ἡ γραφὴ ἡ λέγουσα, Καὶ μετὰ ἀνόμων ἐλογίσθη.⸌"
    },
    {
      "verse": 29,
      "text": "Καὶ οἱ παραπορευόμενοι ἐβλασφήμουν αὐτόν, κινοῦντες τὰς κεφαλὰς αὐτῶν, καὶ λέγοντες, Οὐά, ὁ καταλύων τὸν ναόν, καὶ ⸂ἐν τρισὶν ἡμέραις οἰκοδομῶν,⸃"
    },
    {
      "verse": 30,
      "text": "σῶσον σεαυτόν, ⸂καὶ κατάβα⸃ ἀπὸ τοῦ σταυροῦ."
    },
    {
      "verse": 31,
      "text": "Ὁμοίως ⸆ καὶ οἱ ἀρχιερεῖς ἐμπαίζοντες πρὸς ἀλλήλους μετὰ τῶν γραμματέων ἔλεγον, Ἄλλους ἔσωσεν, ἑαυτὸν οὐ δύναται σῶσαι."
    },
    {
      "verse": 32,
      "text": "Ὁ χριστὸς ὁ βασιλεὺς ⸋τοῦ⸌ Ἰσραὴλ καταβάτω νῦν ἀπὸ τοῦ σταυροῦ, ἵνα ἴδωμεν καὶ πιστεύσωμεν ⸋2αὐτῷ.⸌ Καὶ οἱ συνεσταυρωμένοι ⸆ αὐτῷ ὠνείδιζον αὐτόν."
    },
    {
      "verse": 33,
      "text": "⸂Γενομένης δὲ⸃ ὥρας ἕκτης, σκότος ἐγένετο ἐφ᾽ ὅλην τὴν γῆν ἕως ὥρας ἐνάτης."
    },
    {
      "verse": 34,
      "text": "Καὶ τῇ ⸂ὥρᾳ τῇ ἐνάτῃ⸃ ἐβόησεν ὁ Ἰησοῦς φωνῇ μεγάλῃ, ⸋λέγων,⸌ Ἐλωΐ, Ἐλωΐ, λιμὰ σαβαχθανί; Ὅ ἐστιν μεθερμηνευόμενον, ⸂2Ὁ θεός μου, ὁ θεός μου,⸃ εἰς τί ⸉με ἐγκατέλιπες;⸊"
    },
    {
      "verse": 35,
      "text": "Καί τινες τῶν παρεστηκότων ἀκούσαντες ἔλεγον, ⸂Ἰδού,⸃ Ἠλίαν φωνεῖ."
    },
    {
      "verse": 36,
      "text": "Δραμὼν δὲ ⸂εἷς,⸃ ⸋καὶ⸌ γεμίσας σπόγγον ὄξους, περιθείς ⸋2τε⸌ καλάμῳ, ἐπότιζεν αὐτόν, λέγων, Ἄφετε, ἴδωμεν εἰ ἔρχεται Ἠλίας καθελεῖν αὐτόν."
    },
    {
      "verse": 37,
      "text": "Ὁ δὲ Ἰησοῦς ἀφεὶς φωνὴν μεγάλην ἐξέπνευσεν."
    },
    {
      "verse": 38,
      "text": "Καὶ τὸ καταπέτασμα τοῦ ναοῦ ἐσχίσθη εἰς δύο ἀπὸ ἄνωθεν ἕως κάτω."
    },
    {
      "verse": 39,
      "text": "Ἰδὼν δὲ ὁ κεντυρίων ὁ παρεστηκὼς ἐξ ἐναντίας αὐτοῦ ὅτι οὕτως ⸋κράξας⸌ ἐξέπνευσεν, εἶπεν, Ἀληθῶς ⸉ὁ ἄνθρωπος οὗτος⸊ υἱὸς ⸉2ἦν θεοῦ.⸊"
    },
    {
      "verse": 40,
      "text": "Ἦσαν δὲ καὶ γυναῖκες ἀπὸ μακρόθεν θεωροῦσαι, ἐν αἷς ⸋ἦν⸌ ⸋2καὶ⸌ Μαρία ἡ Μαγδαληνή, καὶ Μαρία ἡ ⸋3τοῦ⸌ Ἰακώβου τοῦ μικροῦ καὶ Ἰωσῆ μήτηρ, καὶ Σαλώμη,"
    },
    {
      "verse": 41,
      "text": "αἳ ⸋καί,⸌ ὅτε ἦν ἐν τῇ Γαλιλαίᾳ, ἠκολούθουν αὐτῷ, καὶ διηκόνουν αὐτῷ, καὶ ἄλλαι πολλαὶ αἱ συναναβᾶσαι αὐτῷ εἰς Ἱεροσόλυμα."
    },
    {
      "verse": 42,
      "text": "Καὶ ἤδη ὀψίας γενομένης, ἐπεὶ ⸉ἦν Παρασκευή,⸊ ὅ ἐστιν ⸂προσάββατον,⸃"
    },
    {
      "verse": 43,
      "text": "⸂ἦλθεν⸃ Ἰωσὴφ ⸋ὁ⸌ ἀπὸ Ἀριμαθαίας, εὐσχήμων βουλευτής, ὃς καὶ αὐτὸς ἦν προσδεχόμενος τὴν βασιλείαν τοῦ θεοῦ· τολμήσας εἰσῆλθεν πρὸς ⸆ Πιλάτον, καὶ ᾐτήσατο τὸ σῶμα τοῦ Ἰησοῦ."
    },
    {
      "verse": 44,
      "text": "Ὁ δὲ Πιλάτος ἐθαύμασεν εἰ ἤδη τέθνηκεν· καὶ προσκαλεσάμενος τὸν κεντυρίωνα, ἐπηρώτησεν αὐτὸν εἰ ⸂πάλαι⸃ ἀπέθανεν."
    },
    {
      "verse": 45,
      "text": "Καὶ γνοὺς ἀπὸ τοῦ κεντυρίωνος, ἐδωρήσατο τὸ ⸂σῶμα⸃ τῷ Ἰωσήφ."
    },
    {
      "verse": 46,
      "text": "Καὶ ἀγοράσας σινδόνα, ⸋καὶ⸌ καθελὼν αὐτόν, ἐνείλησεν τῇ σινδόνι, καὶ ⸂κατέθηκεν⸃ αὐτὸν ἐν μνημείῳ, ὃ ἦν λελατομημένον ἐκ πέτρας· καὶ προσεκύλισεν λίθον ἐπὶ τὴν θύραν τοῦ μνημείου."
    },
    {
      "verse": 47,
      "text": "Ἡ δὲ Μαρία ἡ Μαγδαληνὴ καὶ Μαρία ⸆ Ἰωσῆ ἐθεώρουν ποῦ τίθεται."
    }
  ]
}