{
  "book_id": "ACT",
  "chapter": 23,
  "verses": [
    {
      "verse": 1,
      "text": "Ἀτενίσας δὲ ⸂ὁ Παῦλος τῷ συνεδρίῳ⸃ εἶπεν, Ἄνδρες ἀδελφοί, ἐγὼ πάσῃ συνειδήσει ἀγαθῇ πεπολίτευμαι τῷ θεῷ ἄχρι ταύτης τῆς ἡμέρας."
    },
    {
      "verse": 2,
      "text": "Ὁ δὲ ἀρχιερεὺς Ἀνανίας ἐπέταξεν τοῖς παρεστῶσιν αὐτῷ τύπτειν αὐτοῦ τὸ στόμα."
    },
    {
      "verse": 3,
      "text": "Τότε ὁ Παῦλος πρὸς αὐτὸν εἶπεν, Τύπτειν σε μέλλει ὁ θεός, τοῖχε κεκονιαμένε· καὶ σὺ κάθῃ κρίνων με κατὰ τὸν νόμον, καὶ παρανομῶν κελεύεις με τύπτεσθαι;"
    },
    {
      "verse": 4,
      "text": "Οἱ δὲ παρεστῶτες εἶπον, Τὸν ἀρχιερέα τοῦ θεοῦ λοιδορεῖς;"
    },
    {
      "verse": 5,
      "text": "Ἔφη τε ὁ Παῦλος, Οὐκ ᾔδειν, ἀδελφοί, ὅτι ἐστὶν ἀρχιερεύς· γέγραπται γάρ, ⸆ Ἄρχοντα τοῦ λαοῦ σου οὐκ ἐρεῖς κακῶς."
    },
    {
      "verse": 6,
      "text": "Γνοὺς δὲ ὁ Παῦλος ὅτι τὸ ἓν μέρος ἐστὶν ⸉Σαδδουκαίων, τὸ δὲ ἕτερον Φαρισαίων,⸊ ⸂ἔκραξεν⸃ ἐν τῷ συνεδρίῳ, Ἄνδρες ἀδελφοί, ἐγὼ Φαρισαῖός εἰμι, υἱὸς ⸂2Φαρισαίου·⸃ περὶ ἐλπίδος καὶ ἀναστάσεως νεκρῶν ⸋ἐγὼ⸌ κρίνομαι."
    },
    {
      "verse": 7,
      "text": "Τοῦτο δὲ αὐτοῦ ⸂λαλήσαντος,⸃ ἐγένετο στάσις τῶν Φαρισαίων, ⸆ καὶ ἐσχίσθη τὸ πλῆθος."
    },
    {
      "verse": 8,
      "text": "Σαδδουκαῖοι ⸋μὲν⸌ γὰρ λέγουσιν μὴ εἶναι ἀνάστασιν, ⸂μηδὲ ἄγγελον, μήτε πνεῦμα·⸃ Φαρισαῖοι δὲ ὁμολογοῦσιν τὰ ἀμφότερα."
    },
    {
      "verse": 9,
      "text": "Ἐγένετο δὲ κραυγὴ μεγάλη· καὶ ἀναστάντες ⸂οἱ γραμματεῖς⸃ τοῦ μέρους τῶν Φαρισαίων διεμάχοντο λέγοντες, Οὐδὲν κακὸν εὑρίσκομεν ἐν τῷ ἀνθρώπῳ τούτῳ· εἰ δὲ πνεῦμα ἐλάλησεν αὐτῷ ἢ ἄγγελος, ⸋μὴ θεομαχῶμεν.⸌"
    },
    {
      "verse": 10,
      "text": "Πολλῆς δὲ ⸂γενομένης⸃ στάσεως, ⸂2εὐλαβηθεὶς⸃ ὁ χιλίαρχος μὴ διασπασθῇ ὁ Παῦλος ὑπ᾽ αὐτῶν, ἐκέλευσεν τὸ στράτευμα ⸂3καταβῆναι καὶ ἁρπάσαι⸃ αὐτὸν ἐκ μέσου αὐτῶν, ἄγειν ⸋τε⸌ εἰς τὴν παρεμβολήν."
    },
    {
      "verse": 11,
      "text": "Τῇ δὲ ἐπιούσῃ νυκτὶ ἐπιστὰς αὐτῷ ὁ κύριος εἶπεν, Θάρσει ⸋Παῦλε·⸌ ὡς γὰρ διεμαρτύρω τὰ περὶ ἐμοῦ εἰς Ἱερουσαλήμ, οὕτως σε δεῖ καὶ εἰς Ῥώμην μαρτυρῆσαι."
    },
    {
      "verse": 12,
      "text": "Γενομένης δὲ ἡμέρας, ποιήσαντές ⸂τινες τῶν Ἰουδαίων συστροφήν,⸃ ἀνεθεμάτισαν ἑαυτούς, ⸋λέγοντες⸌ μήτε φαγεῖν μήτε πιεῖν ἕως οὗ ⸂2ἀποκτείνωσιν⸃ τὸν Παῦλον."
    },
    {
      "verse": 13,
      "text": "Ἦσαν δὲ πλείους τεσσαράκοντα οἱ ταύτην τὴν συνωμοσίαν ⸂πεποιηκότες·⸃"
    },
    {
      "verse": 14,
      "text": "οἵτινες προσελθόντες τοῖς ἀρχιερεῦσιν καὶ τοῖς πρεσβυτέροις εἶπον, Ἀναθέματι ἀνεθεματίσαμεν ἑαυτούς, μηδενὸς γεύσασθαι ἕως οὗ ἀποκτείνωμεν τὸν Παῦλον."
    },
    {
      "verse": 15,
      "text": "Νῦν οὖν ὑμεῖς ἐμφανίσατε τῷ χιλιάρχῳ σὺν τῷ συνεδρίῳ, ὅπως ⸋αὔριον⸌ ⸉αὐτὸν καταγάγῃ⸊ ⸂πρὸς⸃ ὑμᾶς, ὡς μέλλοντας διαγινώσκειν ἀκριβέστερον τὰ περὶ αὐτοῦ· ἡμεῖς δέ, πρὸ τοῦ ἐγγίσαι αὐτόν, ἕτοιμοί ἐσμεν τοῦ ἀνελεῖν αὐτόν."
    },
    {
      "verse": 16,
      "text": "Ἀκούσας δὲ ὁ υἱὸς τῆς ἀδελφῆς Παύλου ⸂τὸ ἔνεδρον,⸃ παραγενόμενος καὶ εἰσελθὼν εἰς τὴν παρεμβολήν, ἀπήγγειλεν τῷ Παύλῳ."
    },
    {
      "verse": 17,
      "text": "Προσκαλεσάμενος δὲ ὁ Παῦλος ἕνα τῶν ἑκατοντάρχων ἔφη, Τὸν νεανίαν τοῦτον ⸂ἀπάγαγε⸃ πρὸς τὸν χιλίαρχον· ἔχει γάρ ⸉τι ἀπαγγεῖλαι⸊ αὐτῷ."
    },
    {
      "verse": 18,
      "text": "Ὁ μὲν οὖν παραλαβὼν αὐτὸν ἤγαγεν πρὸς τὸν χιλίαρχον, καί φησιν, Ὁ δέσμιος Παῦλος προσκαλεσάμενός με ἠρώτησεν τοῦτον τὸν ⸂νεανίαν⸃ ἀγαγεῖν πρός σε, ἔχοντά τι λαλῆσαί σοι."
    },
    {
      "verse": 19,
      "text": "Ἐπιλαβόμενος δὲ τῆς χειρὸς αὐτοῦ ὁ χιλίαρχος, καὶ ἀναχωρήσας κατ᾽ ἰδίαν ἐπυνθάνετο, Τί ἐστιν ὃ ἔχεις ἀπαγγεῖλαί μοι;"
    },
    {
      "verse": 20,
      "text": "Εἶπεν δὲ ὅτι Οἱ Ἰουδαῖοι συνέθεντο τοῦ ἐρωτῆσαί σε, ὅπως αὔριον ⸉εἰς τὸ συνέδριον καταγάγῃς τὸν Παῦλον,⸊ ὡς ⸂μέλλοντά⸃ τι ἀκριβέστερον πυνθάνεσθαι περὶ αὐτοῦ."
    },
    {
      "verse": 21,
      "text": "Σὺ οὖν μὴ πεισθῇς αὐτοῖς· ἐνεδρεύουσιν γὰρ αὐτὸν ἐξ αὐτῶν ἄνδρες πλείους τεσσαράκοντα, οἵτινες ἀνεθεμάτισαν ἑαυτοὺς μήτε φαγεῖν μήτε πιεῖν ἕως οὗ ἀνέλωσιν αὐτόν· καὶ νῦν ⸉ἕτοιμοί εἰσιν⸊ προσδεχόμενοι τὴν ἀπὸ σοῦ ἐπαγγελίαν."
    },
    {
      "verse": 22,
      "text": "Ὁ μὲν οὖν χιλίαρχος ἀπέλυσεν τὸν ⸂νεανίαν,⸃ παραγγείλας Μηδενὶ ἐκλαλῆσαι ὅτι ταῦτα ἐνεφάνισας πρός ⸂2με.⸃"
    },
    {
      "verse": 23,
      "text": "Καὶ προσκαλεσάμενος ⸉δύο τινὰς⸊ τῶν ἑκατοντάρχων εἶπεν, Ἑτοιμάσατε στρατιώτας διακοσίους ὅπως πορευθῶσιν ἕως Καισαρείας, καὶ ἱππεῖς ἑβδομήκοντα, καὶ δεξιολάβους διακοσίους, ἀπὸ τρίτης ὥρας τῆς νυκτός·"
    },
    {
      "verse": 24,
      "text": "κτήνη τε παραστῆσαι, ἵνα ἐπιβιβάσαντες τὸν Παῦλον διασώσωσιν πρὸς Φήλικα τὸν ἡγεμόνα·"
    },
    {
      "verse": 25,
      "text": "γράψας ἐπιστολὴν ⸂περιέχουσαν⸃ τὸν τύπον τοῦτον·"
    },
    {
      "verse": 26,
      "text": "Κλαύδιος Λυσίας τῷ κρατίστῳ ἡγεμόνι Φήλικι χαίρειν."
    },
    {
      "verse": 27,
      "text": "Τὸν ἄνδρα τοῦτον συλληφθέντα ὑπὸ τῶν Ἰουδαίων, καὶ μέλλοντα ἀναιρεῖσθαι ὑπ᾽ αὐτῶν, ἐπιστὰς σὺν τῷ στρατεύματι ἐξειλόμην ⸋αὐτόν,⸌ μαθὼν ὅτι Ῥωμαῖός ἐστιν."
    },
    {
      "verse": 28,
      "text": "Βουλόμενος ⸂δὲ⸃ ⸂2γνῶναι⸃ τὴν αἰτίαν δι᾽ ἣν ἐνεκάλουν αὐτῷ, κατήγαγον ⸋αὐτὸν⸌ εἰς τὸ συνέδριον αὐτῶν·"
    },
    {
      "verse": 29,
      "text": "ὃν εὗρον ἐγκαλούμενον περὶ ζητημάτων τοῦ νόμου αὐτῶν, μηδὲν ⸆ ἄξιον θανάτου ἢ δεσμῶν ⸉ἔγκλημα ἔχοντα.⸊"
    },
    {
      "verse": 30,
      "text": "Μηνυθείσης δέ μοι ἐπιβουλῆς εἰς τὸν ἄνδρα ⸋μέλλειν⸌ ἔσεσθαι ⸋2ὑπὸ τῶν Ἰουδαίων,⸌ ⸂ἐξαυτῆς⸃ ἔπεμψα πρός σε, παραγγείλας καὶ τοῖς κατηγόροις λέγειν ⸋3τὰ⸌ πρὸς αὐτὸν ἐπὶ σοῦ. ⸋4Ἔρρωσο.⸌"
    },
    {
      "verse": 31,
      "text": "Οἱ μὲν οὖν στρατιῶται, κατὰ τὸ διατεταγμένον αὐτοῖς, ἀναλαβόντες τὸν Παῦλον, ἤγαγον διὰ ⸋τῆς⸌ νυκτὸς εἰς τὴν Ἀντιπατρίδα."
    },
    {
      "verse": 32,
      "text": "Τῇ δὲ ἐπαύριον ἐάσαντες τοὺς ἱππεῖς ⸂πορεύεσθαι⸃ σὺν αὐτῷ, ὑπέστρεψαν εἰς τὴν παρεμβολήν·"
    },
    {
      "verse": 33,
      "text": "οἵτινες εἰσελθόντες εἰς τὴν Καισάρειαν, καὶ ἀναδόντες τὴν ἐπιστολὴν τῷ ἡγεμόνι, παρέστησαν καὶ τὸν Παῦλον αὐτῷ."
    },
    {
      "verse": 34,
      "text": "Ἀναγνοὺς δὲ ⸋ὁ ἡγεμών,⸌ καὶ ἐπερωτήσας ἐκ ποίας ἐπαρχίας ἐστίν, καὶ πυθόμενος ὅτι ἀπὸ Κιλικίας,"
    },
    {
      "verse": 35,
      "text": "Διακούσομαί σου, ἔφη, ὅταν καὶ οἱ κατήγοροί σου παραγένωνται. ⸂Ἐκέλευσέν τε αὐτὸν ἐν τῷ πραιτωρίῳ ⸆ Ἡρῴδου φυλάσσεσθαι.⸃"
    }
  ]
}