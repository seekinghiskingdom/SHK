{
  "book_id": "HEB",
  "chapter": 3,
  "verses": [
    {
      "verse": 1,
      "text": "Ὅθεν, ἀδελφοὶ ἅγιοι, κλήσεως ἐπουρανίου μέτοχοι, κατανοήσατε τὸν ἀπόστολον καὶ ἀρχιερέα τῆς ὁμολογίας ἡμῶν ⸂Ἰησοῦν χριστόν,⸃"
    },
    {
      "verse": 2,
      "text": "πιστὸν ὄντα τῷ ποιήσαντι αὐτόν, ὡς καὶ Μωϋσῆς ἐν ⸋ὅλῳ⸌ τῷ οἴκῳ αὐτοῦ."
    },
    {
      "verse": 3,
      "text": "Πλείονος γὰρ ⸉δόξης οὗτος⸊ παρὰ Μωϋσῆν ἠξίωται, καθ᾽ ὅσον πλείονα τιμὴν ἔχει τοῦ οἴκου ὁ κατασκευάσας αὐτόν."
    },
    {
      "verse": 4,
      "text": "Πᾶς γὰρ οἶκος κατασκευάζεται ὑπό τινος· ὁ δὲ ⸋τὰ⸌ πάντα κατασκευάσας θεός."
    },
    {
      "verse": 5,
      "text": "Καὶ Μωϋσῆς μὲν πιστὸς ἐν ὅλῳ τῷ οἴκῳ αὐτοῦ ὡς θεράπων, εἰς μαρτύριον τῶν λαληθησομένων·"
    },
    {
      "verse": 6,
      "text": "χριστὸς δὲ ὡς υἱὸς ἐπὶ τὸν οἶκον αὐτοῦ· ⸂οὗ⸃ οἶκός ἐσμεν ἡμεῖς, ⸂2ἐάνπερ⸃ τὴν παρρησίαν καὶ τὸ καύχημα τῆς ἐλπίδος ⸋μέχρι τέλους βεβαίαν⸌ κατάσχωμεν."
    },
    {
      "verse": 7,
      "text": "Διό, καθὼς λέγει τὸ πνεῦμα τὸ ἅγιον, Σήμερον ἐὰν τῆς φωνῆς αὐτοῦ ἀκούσητε,"
    },
    {
      "verse": 8,
      "text": "μὴ σκληρύνητε τὰς καρδίας ὑμῶν, ὡς ἐν τῷ παραπικρασμῷ, κατὰ τὴν ἡμέραν τοῦ πειρασμοῦ ἐν τῇ ἐρήμῳ,"
    },
    {
      "verse": 9,
      "text": "οὗ ⸂ἐπείρασάν με οἱ πατέρες ὑμῶν, ἐδοκίμασάν με,⸃ καὶ εἶδον τὰ ἔργα μου τεσσαράκοντα ἔτη."
    },
    {
      "verse": 10,
      "text": "Διὸ προσώχθισα τῇ γενεᾷ ⸂ἐκείνῃ,⸃ καὶ εἶπον, Ἀεὶ πλανῶνται τῇ καρδίᾳ· αὐτοὶ δὲ οὐκ ἔγνωσαν τὰς ὁδούς μου·"
    },
    {
      "verse": 11,
      "text": "ὡς ὤμοσα ἐν τῇ ὀργῇ μου, Εἰ εἰσελεύσονται εἰς τὴν κατάπαυσίν μου."
    },
    {
      "verse": 12,
      "text": "Βλέπετε, ἀδελφοί, μήποτε ἔσται ἔν τινι ὑμῶν καρδία πονηρὰ ἀπιστίας ἐν τῷ ἀποστῆναι ἀπὸ θεοῦ ζῶντος·"
    },
    {
      "verse": 13,
      "text": "ἀλλὰ παρακαλεῖτε ἑαυτοὺς καθ᾽ ἑκάστην ἡμέραν, ἄχρι οὗ τὸ σήμερον καλεῖται, ἵνα μὴ σκληρυνθῇ ⸉ἐξ ὑμῶν τις⸊ ἀπάτῃ τῆς ἁμαρτίας·"
    },
    {
      "verse": 14,
      "text": "μέτοχοι γὰρ ⸉γεγόναμεν τοῦ χριστοῦ,⸊ ἐάνπερ τὴν ἀρχὴν τῆς ὑποστάσεως μέχρι τέλους βεβαίαν κατάσχωμεν·"
    },
    {
      "verse": 15,
      "text": "ἐν τῷ λέγεσθαι, Σήμερον ἐὰν τῆς φωνῆς αὐτοῦ ἀκούσητε, μὴ σκληρύνητε τὰς καρδίας ὑμῶν, ὡς ἐν τῷ παραπικρασμῷ."
    },
    {
      "verse": 16,
      "text": "Τινὲς γὰρ ἀκούσαντες παρεπίκραναν, ἀλλ᾽ οὐ πάντες οἱ ἐξελθόντες ἐξ Αἰγύπτου διὰ Μωϋσέως."
    },
    {
      "verse": 17,
      "text": "Τίσιν δὲ προσώχθισεν τεσσαράκοντα ἔτη; Οὐχὶ τοῖς ἁμαρτήσασιν, ὧν τὰ κῶλα ἔπεσεν ἐν τῇ ἐρήμῳ;"
    },
    {
      "verse": 18,
      "text": "Τίσιν δὲ ὤμοσεν μὴ εἰσελεύσεσθαι εἰς τὴν κατάπαυσιν αὐτοῦ, εἰ μὴ τοῖς ἀπειθήσασιν;"
    },
    {
      "verse": 19,
      "text": "Καὶ βλέπομεν ὅτι οὐκ ἠδυνήθησαν εἰσελθεῖν δι᾽ ἀπιστίαν."
    }
  ]
}