{
  "book_id": "MAT",
  "chapter": 28,
  "verses": [
    {
      "verse": 1,
      "text": "Ὀψὲ δὲ σαββάτων, τῇ ἐπιφωσκούσῃ εἰς μίαν σαββάτων, ἦλθεν Μαρία ἡ Μαγδαληνή, καὶ ἡ ἄλλη Μαρία, θεωρῆσαι τὸν τάφον."
    },
    {
      "verse": 2,
      "text": "Καὶ ἰδού, σεισμὸς ἐγένετο μέγας· ἄγγελος γὰρ κυρίου καταβὰς ἐξ οὐρανοῦ, ⸆ προσελθὼν ἀπεκύλισεν τὸν λίθον ⸋ἀπὸ τῆς θύρας,⸌ καὶ ἐκάθητο ἐπάνω αὐτοῦ."
    },
    {
      "verse": 3,
      "text": "Ἦν δὲ ἡ ἰδέα αὐτοῦ ὡς ἀστραπή, καὶ τὸ ἔνδυμα αὐτοῦ λευκὸν ⸂ὡσεὶ⸃ χιών."
    },
    {
      "verse": 4,
      "text": "Ἀπὸ δὲ τοῦ φόβου αὐτοῦ ἐσείσθησαν οἱ τηροῦντες καὶ ⸂ἐγένοντο ὡσεὶ⸃ νεκροί."
    },
    {
      "verse": 5,
      "text": "Ἀποκριθεὶς δὲ ὁ ἄγγελος εἶπεν ταῖς γυναιξίν, Μὴ φοβεῖσθε ὑμεῖς· οἶδα γὰρ ὅτι Ἰησοῦν τὸν ἐσταυρωμένον ζητεῖτε."
    },
    {
      "verse": 6,
      "text": "Οὐκ ἔστιν ὧδε· ἠγέρθη γάρ, καθὼς εἶπεν. Δεῦτε, ἴδετε τὸν τόπον ὅπου ἔκειτο ⸋ὁ κύριος.⸌"
    },
    {
      "verse": 7,
      "text": "Καὶ ταχὺ πορευθεῖσαι εἴπατε τοῖς μαθηταῖς αὐτοῦ ὅτι Ἠγέρθη ἀπὸ τῶν νεκρῶν· καὶ ἰδού, προάγει ὑμᾶς εἰς τὴν Γαλιλαίαν· ἐκεῖ αὐτὸν ὄψεσθε· ἰδού, εἶπον ὑμῖν."
    },
    {
      "verse": 8,
      "text": "Καὶ ⸂ἐξελθοῦσαι⸃ ταχὺ ἀπὸ τοῦ μνημείου μετὰ φόβου καὶ χαρᾶς μεγάλης, ἔδραμον ἀπαγγεῖλαι τοῖς μαθηταῖς αὐτοῦ."
    },
    {
      "verse": 9,
      "text": "⸋Ὡς δὲ ἐπορεύοντο ἀπαγγεῖλαι τοῖς μαθηταῖς αὐτοῦ,⸌ καὶ ἰδού, ⸆ Ἰησοῦς ⸂ἀπήντησεν⸃ αὐταῖς, λέγων, Χαίρετε. Αἱ δὲ προσελθοῦσαι ἐκράτησαν αὐτοῦ τοὺς πόδας, καὶ προσεκύνησαν αὐτῷ."
    },
    {
      "verse": 10,
      "text": "Τότε λέγει αὐταῖς ὁ Ἰησοῦς· Μὴ φοβεῖσθε· ὑπάγετε, ἀπαγγείλατε τοῖς ἀδελφοῖς μου ἵνα ἀπέλθωσιν εἰς τὴν Γαλιλαίαν, καὶ ἐκεῖ με ὄψονται."
    },
    {
      "verse": 11,
      "text": "Πορευομένων δὲ αὐτῶν, ἰδού, τινὲς τῆς κουστωδίας ἐλθόντες εἰς τὴν πόλιν ἀπήγγειλαν τοῖς ἀρχιερεῦσιν ἅπαντα τὰ γενόμενα."
    },
    {
      "verse": 12,
      "text": "Καὶ συναχθέντες μετὰ τῶν πρεσβυτέρων, συμβούλιόν τε λαβόντες, ἀργύρια ἱκανὰ ἔδωκαν τοῖς στρατιώταις,"
    },
    {
      "verse": 13,
      "text": "λέγοντες, Εἴπατε ὅτι Οἱ μαθηταὶ αὐτοῦ νυκτὸς ἐλθόντες ἔκλεψαν αὐτὸν ἡμῶν κοιμωμένων."
    },
    {
      "verse": 14,
      "text": "Καὶ ἐὰν ἀκουσθῇ τοῦτο ⸂ἐπὶ⸃ τοῦ ἡγεμόνος, ἡμεῖς πείσομεν ⸋αὐτόν,⸌ καὶ ὑμᾶς ἀμερίμνους ποιήσομεν."
    },
    {
      "verse": 15,
      "text": "Οἱ δὲ λαβόντες ⸋τὰ⸌ ἀργύρια ἐποίησαν ὡς ἐδιδάχθησαν. Καὶ διεφημίσθη ὁ λόγος οὗτος παρὰ Ἰουδαίοις μέχρι τῆς σήμερον. ⸆"
    },
    {
      "verse": 16,
      "text": "Οἱ δὲ ἕνδεκα μαθηταὶ ἐπορεύθησαν εἰς τὴν Γαλιλαίαν, εἰς τὸ ὄρος οὗ ἐτάξατο αὐτοῖς ὁ Ἰησοῦς."
    },
    {
      "verse": 17,
      "text": "Καὶ ἰδόντες αὐτὸν προσεκύνησαν ⸋αὐτῷ·⸌ οἱ δὲ ἐδίστασαν."
    },
    {
      "verse": 18,
      "text": "Καὶ προσελθὼν ὁ Ἰησοῦς ἐλάλησεν αὐτοῖς, λέγων, Ἐδόθη μοι πᾶσα ἐξουσία ἐν οὐρανῷ καὶ ἐπὶ ⸆ γῆς."
    },
    {
      "verse": 19,
      "text": "Πορευθέντες ⸆ μαθητεύσατε πάντα τὰ ἔθνη, ⸂βαπτίζοντες⸃ αὐτοὺς εἰς τὸ ὄνομα τοῦ πατρὸς καὶ τοῦ υἱοῦ καὶ τοῦ ἁγίου πνεύματος·"
    },
    {
      "verse": 20,
      "text": "διδάσκοντες αὐτοὺς τηρεῖν πάντα ὅσα ἐνετειλάμην ὑμῖν· καὶ ἰδού, ἐγὼ μεθ᾽ ὑμῶν εἰμι πάσας τὰς ἡμέρας ἕως τῆς συντελείας τοῦ αἰῶνος. ⸋Ἀμήν.⸌"
    }
  ]
}