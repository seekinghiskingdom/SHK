{
  "book_id": "1PE",
  "chapter": 4,
  "verses": [
    {
      "verse": 1,
      "text": "Χριστοῦ οὖν ⸂παθόντος ὑπὲρ ἡμῶν σαρκί, καὶ ὑμεῖς τὴν αὐτὴν ἔννοιαν ὁπλίσασθε· ὅτι ὁ παθὼν ἐν σαρκί,⸃ πέπαυται ⸂2ἁμαρτίας·⸃"
    },
    {
      "verse": 2,
      "text": "εἰς τὸ μηκέτι ἀνθρώπων ἐπιθυμίαις, ἀλλὰ θελήματι ⸆ θεοῦ τὸν ἐπίλοιπον ἐν σαρκὶ βιῶσαι χρόνον."
    },
    {
      "verse": 3,
      "text": "Ἀρκετὸς γὰρ ⸂ἡμῖν⸃ ὁ παρεληλυθὼς χρόνος ⸋τοῦ βίου⸌ τὸ ⸂2θέλημα⸃ τῶν ἐθνῶν ⸂3κατεργάσασθαι,⸃ πεπορευμένους ἐν ἀσελγείαις, ἐπιθυμίαις, οἰνοφλυγίαις, κώμοις, πότοις, καὶ ἀθεμίτοις εἰδωλολατρείαις·"
    },
    {
      "verse": 4,
      "text": "ἐν ᾧ ξενίζονται, μὴ συντρεχόντων ὑμῶν εἰς τὴν αὐτὴν τῆς ἀσωτίας ἀνάχυσιν, βλασφημοῦντες·"
    },
    {
      "verse": 5,
      "text": "οἳ ἀποδώσουσιν λόγον τῷ ἑτοίμως ⸂ἔχοντι κρῖναι⸃ ζῶντας καὶ νεκρούς."
    },
    {
      "verse": 6,
      "text": "Εἰς τοῦτο γὰρ καὶ νεκροῖς εὐηγγελίσθη, ἵνα κριθῶσιν μὲν κατὰ ἀνθρώπους σαρκί, ζῶσιν δὲ κατὰ θεὸν πνεύματι."
    },
    {
      "verse": 7,
      "text": "Πάντων δὲ τὸ τέλος ἤγγικεν· σωφρονήσατε οὖν καὶ νήψατε εἰς ⸋τὰς⸌ προσευχάς·"
    },
    {
      "verse": 8,
      "text": "πρὸ πάντων ⸋δὲ⸌ τὴν εἰς ἑαυτοὺς ἀγάπην ἐκτενῆ ἔχοντες, ὅτι ⸆ ἀγάπη ⸂καλύψει⸃ πλῆθος ἁμαρτιῶν·"
    },
    {
      "verse": 9,
      "text": "φιλόξενοι εἰς ἀλλήλους ἄνευ ⸂γογγυσμῶν·⸃"
    },
    {
      "verse": 10,
      "text": "ἕκαστος καθὼς ἔλαβεν χάρισμα, εἰς ἑαυτοὺς αὐτὸ διακονοῦντες, ὡς καλοὶ οἰκονόμοι ποικίλης χάριτος θεοῦ·"
    },
    {
      "verse": 11,
      "text": "εἴ τις λαλεῖ, ⸂ὡς λόγια θεοῦ· εἴ τις διακονεῖ, ὡς ἐξ ἰσχύος ὡς χορηγεῖ ὁ θεός·⸃ ἵνα ἐν πᾶσιν δοξάζηται ⸋ὁ⸌ θεὸς διὰ Ἰησοῦ χριστοῦ, ᾧ ἐστὶν ἡ δόξα καὶ τὸ κράτος εἰς τοὺς αἰῶνας ⸋2τῶν αἰώνων.⸌ Ἀμήν."
    },
    {
      "verse": 12,
      "text": "Ἀγαπητοί, μὴ ξενίζεσθε τῇ ἐν ὑμῖν πυρώσει πρὸς πειρασμὸν ὑμῖν γινομένῃ, ὡς ξένου ὑμῖν συμβαίνοντος·"
    },
    {
      "verse": 13,
      "text": "ἀλλὰ καθὸ κοινωνεῖτε τοῖς τοῦ χριστοῦ παθήμασιν, χαίρετε, ἵνα καὶ ἐν τῇ ἀποκαλύψει τῆς δόξης αὐτοῦ χαρῆτε ἀγαλλιώμενοι."
    },
    {
      "verse": 14,
      "text": "Εἰ ὀνειδίζεσθε ἐν ὀνόματι χριστοῦ, μακάριοι· ὅτι τὸ τῆς δόξης καὶ τὸ τοῦ θεοῦ πνεῦμα ἐφ᾽ ὑμᾶς ⸂ἀναπαύεται·⸃ ⸋κατὰ μὲν αὐτοὺς βλασφημεῖται, κατὰ δὲ ὑμᾶς δοξάζεται.⸌"
    },
    {
      "verse": 15,
      "text": "Μὴ γάρ τις ὑμῶν πασχέτω ὡς φονεύς, ἢ κλέπτης, ἢ κακοποιός, ἢ ὡς ἀλλοτριοεπίσκοπος·"
    },
    {
      "verse": 16,
      "text": "εἰ δὲ ὡς Χριστιανός, μὴ αἰσχυνέσθω, δοξαζέτω δὲ τὸν θεὸν ἐν τῷ ⸂μέρει⸃ τούτῳ."
    },
    {
      "verse": 17,
      "text": "Ὅτι ὁ καιρὸς τοῦ ἄρξασθαι τὸ κρίμα ἀπὸ τοῦ οἴκου τοῦ θεοῦ· εἰ δὲ πρῶτον ἀφ᾽ ἡμῶν, τί τὸ τέλος τῶν ἀπειθούντων τῷ τοῦ θεοῦ εὐαγγελίῳ;"
    },
    {
      "verse": 18,
      "text": "Καὶ εἰ ὁ δίκαιος μόλις σῴζεται, ὁ ⸆ ἀσεβὴς καὶ ἁμαρτωλὸς ποῦ φανεῖται;"
    },
    {
      "verse": 19,
      "text": "Ὥστε καὶ οἱ πάσχοντες κατὰ τὸ θέλημα τοῦ θεοῦ, ⸋ὡς⸌ πιστῷ κτίστῃ παρατιθέσθωσαν τὰς ψυχὰς ⸂αὐτῶν⸃ ἐν ἀγαθοποιΐᾳ."
    }
  ]
}