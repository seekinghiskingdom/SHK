{
  "book_id": "MAT",
  "chapter": 19,
  "verses": [
    {
      "verse": 1,
      "text": "Καὶ ἐγένετο ὅτε ἐτέλεσεν ὁ Ἰησοῦς τοὺς λόγους τούτους, μετῆρεν ἀπὸ τῆς Γαλιλαίας, καὶ ἦλθεν εἰς τὰ ὅρια τῆς Ἰουδαίας πέραν τοῦ Ἰορδάνου."
    },
    {
      "verse": 2,
      "text": "Καὶ ἠκολούθησαν αὐτῷ ὄχλοι πολλοί, καὶ ἐθεράπευσεν αὐτοὺς ἐκεῖ."
    },
    {
      "verse": 3,
      "text": "Καὶ προσῆλθον αὐτῷ ⸋οἱ⸌ Φαρισαῖοι πειράζοντες αὐτόν, καὶ λέγοντες ⸋2αὐτῷ,⸌ Εἰ ἔξεστιν ⸋3ἀνθρώπῳ⸌ ἀπολῦσαι τὴν γυναῖκα αὐτοῦ κατὰ πᾶσαν αἰτίαν;"
    },
    {
      "verse": 4,
      "text": "Ὁ δὲ ἀποκριθεὶς εἶπεν ⸋αὐτοῖς,⸌ Οὐκ ἀνέγνωτε ὅτι ὁ ⸂ποιήσας⸃ ἀπ᾽ ἀρχῆς ἄρσεν καὶ θῆλυ ἐποίησεν αὐτούς,"
    },
    {
      "verse": 5,
      "text": "καὶ εἶπεν, Ἕνεκεν τούτου καταλείψει ἄνθρωπος τὸν πατέρα ⸆ καὶ τὴν μητέρα, καὶ ⸂προσκολληθήσεται⸃ ⸂2τῇ γυναικὶ⸃ αὐτοῦ, καὶ ἔσονται οἱ δύο εἰς σάρκα μίαν;"
    },
    {
      "verse": 6,
      "text": "Ὥστε οὐκέτι εἰσὶν δύο, ἀλλὰ σὰρξ μία· ὃ οὖν ὁ θεὸς συνέζευξεν, ἄνθρωπος μὴ χωριζέτω."
    },
    {
      "verse": 7,
      "text": "Λέγουσιν αὐτῷ, Τί οὖν Μωσῆς ἐνετείλατο δοῦναι βιβλίον ἀποστασίου, καὶ ἀπολῦσαι ⸋αὐτήν;⸌"
    },
    {
      "verse": 8,
      "text": "Λέγει αὐτοῖς ὅτι Μωσῆς πρὸς τὴν σκληροκαρδίαν ὑμῶν ἐπέτρεψεν ὑμῖν ἀπολῦσαι τὰς γυναῖκας ὑμῶν· ἀπ᾽ ἀρχῆς δὲ οὐ γέγονεν οὕτως."
    },
    {
      "verse": 9,
      "text": "Λέγω δὲ ὑμῖν ⸋ὅτι⸌ ὃς ἂν ἀπολύσῃ τὴν γυναῖκα αὐτοῦ, ⸆ μὴ ἐπὶ πορνείᾳ, καὶ γαμήσῃ ἄλλην, μοιχᾶται· ⸋2καὶ ὁ ἀπολελυμένην γαμήσας μοιχᾶται.⸌"
    },
    {
      "verse": 10,
      "text": "Λέγουσιν αὐτῷ οἱ μαθηταὶ ⸋αὐτοῦ,⸌ Εἰ οὕτως ἐστὶν ἡ αἰτία τοῦ ἀνθρώπου μετὰ τῆς γυναικός, οὐ συμφέρει γαμῆσαι."
    },
    {
      "verse": 11,
      "text": "Ὁ δὲ εἶπεν αὐτοῖς, Οὐ πάντες χωροῦσιν τὸν λόγον ⸋τοῦτον,⸌ ἀλλ᾽ οἷς δέδοται."
    },
    {
      "verse": 12,
      "text": "Εἰσὶν γὰρ εὐνοῦχοι, οἵτινες ἐκ κοιλίας μητρὸς ἐγεννήθησαν οὕτως· καί εἰσιν εὐνοῦχοι, οἵτινες εὐνουχίσθησαν ὑπὸ τῶν ἀνθρώπων· καί εἰσιν εὐνοῦχοι, οἵτινες εὐνούχισαν ἑαυτοὺς διὰ τὴν βασιλείαν τῶν οὐρανῶν. Ὁ δυνάμενος χωρεῖν χωρείτω."
    },
    {
      "verse": 13,
      "text": "Τότε ⸂προσηνέχθη⸃ αὐτῷ παιδία, ἵνα τὰς χεῖρας ἐπιθῇ αὐτοῖς, καὶ προσεύξηται· οἱ δὲ μαθηταὶ ἐπετίμησαν αὐτοῖς."
    },
    {
      "verse": 14,
      "text": "Ὁ δὲ Ἰησοῦς εἶπεν, Ἄφετε τὰ παιδία, καὶ μὴ κωλύετε αὐτὰ ἐλθεῖν πρός με· τῶν γὰρ τοιούτων ἐστὶν ἡ βασιλεία τῶν οὐρανῶν."
    },
    {
      "verse": 15,
      "text": "Καὶ ἐπιθεὶς ⸉αὐτοῖς τὰς χεῖρας,⸊ ἐπορεύθη ἐκεῖθεν."
    },
    {
      "verse": 16,
      "text": "Καὶ ἰδού, εἷς ⸆ προσελθὼν ⸉εἶπεν αὐτῷ,⸊ Διδάσκαλε ⸋ἀγαθέ,⸌ τί ἀγαθὸν ποιήσω, ἵνα ⸂ἔχω⸃ ζωὴν αἰώνιον;"
    },
    {
      "verse": 17,
      "text": "Ὁ δὲ εἶπεν αὐτῷ, Τί με ⸂λέγεις ἀγαθόν;⸃ ⸂2Οὐδεὶς ἀγαθός, εἰ μὴ εἷς, ὁ θεός.⸃ Εἰ δὲ θέλεις ⸉εἰσελθεῖν εἰς τὴν ζωήν,⸊ ⸂3τήρησον⸃ τὰς ἐντολάς."
    },
    {
      "verse": 18,
      "text": "Λέγει αὐτῷ, Ποίας; Ὁ δὲ Ἰησοῦς ⸂εἶπεν,⸃ Τὸ Οὐ φονεύσεις· οὐ μοιχεύσεις· οὐ κλέψεις· οὐ ψευδομαρτυρήσεις·"
    },
    {
      "verse": 19,
      "text": "τίμα τὸν πατέρα ⸆ καὶ τὴν μητέρα· καί, ἀγαπήσεις τὸν πλησίον σου ὡς σεαυτόν."
    },
    {
      "verse": 20,
      "text": "Λέγει αὐτῷ ὁ νεανίσκος, ⸉Πάντα ταῦτα⸊ ⸂ἐφυλαξάμην⸃ ⸋ἐκ νεότητός μου·⸌ τί ἔτι ὑστερῶ;"
    },
    {
      "verse": 21,
      "text": "Ἔφη αὐτῷ ὁ Ἰησοῦς, Εἰ θέλεις τέλειος εἶναι, ὕπαγε, πώλησόν σου τὰ ὑπάρχοντα καὶ δὸς ⸆ πτωχοῖς, καὶ ἕξεις θησαυρὸν ἐν ⸂οὐρανῷ·⸃ καὶ δεῦρο, ἀκολούθει μοι."
    },
    {
      "verse": 22,
      "text": "Ἀκούσας δὲ ὁ νεανίσκος τὸν λόγον ⸆ ἀπῆλθεν λυπούμενος· ἦν γὰρ ἔχων κτήματα πολλά."
    },
    {
      "verse": 23,
      "text": "Ὁ δὲ Ἰησοῦς εἶπεν τοῖς μαθηταῖς αὐτοῦ, Ἀμὴν λέγω ὑμῖν ὅτι ⸉δυσκόλως πλούσιος⸊ εἰσελεύσεται εἰς τὴν βασιλείαν τῶν οὐρανῶν."
    },
    {
      "verse": 24,
      "text": "Πάλιν δὲ λέγω ὑμῖν, εὐκοπώτερόν ἐστιν κάμηλον διὰ τρυπήματος ῥαφίδος ⸂διελθεῖν,⸃ ἢ πλούσιον ⸂2εἰς τὴν βασιλείαν τοῦ θεοῦ εἰσελθεῖν.⸃"
    },
    {
      "verse": 25,
      "text": "Ἀκούσαντες δὲ οἱ μαθηταὶ ⸋αὐτοῦ⸌ ἐξεπλήσσοντο σφόδρα, λέγοντες, Τίς ἄρα δύναται σωθῆναι;"
    },
    {
      "verse": 26,
      "text": "Ἐμβλέψας δὲ ὁ Ἰησοῦς εἶπεν αὐτοῖς, Παρὰ ἀνθρώποις τοῦτο ἀδύνατόν ἐστιν, παρὰ δὲ θεῷ πάντα δυνατά. ⸆"
    },
    {
      "verse": 27,
      "text": "Τότε ἀποκριθεὶς ὁ Πέτρος εἶπεν αὐτῷ, Ἰδού, ἡμεῖς ἀφήκαμεν πάντα καὶ ἠκολουθήσαμέν σοι· τί ἄρα ἔσται ἡμῖν;"
    },
    {
      "verse": 28,
      "text": "Ὁ δὲ Ἰησοῦς εἶπεν αὐτοῖς, Ἀμὴν λέγω ὑμῖν ὅτι ὑμεῖς οἱ ἀκολουθήσαντές μοι, ἐν τῇ παλιγγενεσίᾳ ὅταν καθίσῃ ὁ υἱὸς τοῦ ἀνθρώπου ἐπὶ θρόνου δόξης αὐτοῦ, καθίσεσθε καὶ ⸂ὑμεῖς⸃ ἐπὶ δώδεκα θρόνους, κρίνοντες τὰς δώδεκα φυλὰς τοῦ Ἰσραήλ."
    },
    {
      "verse": 29,
      "text": "Καὶ πᾶς ⸂ὃς⸃ ἀφῆκεν ⸉οἰκίας, ἢ ἀδελφούς, ἢ ἀδελφάς, ἢ πατέρα, ἢ μητέρα, ⸋ἢ γυναῖκα,⸌ ἢ τέκνα, ἢ ἀγρούς,⸊ ἕνεκεν τοῦ ⸂2ὀνόματός μου,⸃ ⸂3ἑκατονταπλασίονα⸃ λήψεται, καὶ ζωὴν αἰώνιον κληρονομήσει."
    },
    {
      "verse": 30,
      "text": "Πολλοὶ δὲ ἔσονται πρῶτοι ἔσχατοι, καὶ ἔσχατοι πρῶτοι."
    }
  ]
}