{
  "book_id": "EPH",
  "chapter": 3,
  "verses": [
    {
      "verse": 1,
      "text": "Τούτου χάριν ἐγὼ Παῦλος ὁ δέσμιος τοῦ χριστοῦ Ἰησοῦ ὑπὲρ ὑμῶν τῶν ἐθνῶν,"
    },
    {
      "verse": 2,
      "text": "εἴγε ἠκούσατε τὴν οἰκονομίαν τῆς χάριτος τοῦ θεοῦ τῆς δοθείσης μοι εἰς ὑμᾶς,"
    },
    {
      "verse": 3,
      "text": "⸋ὅτι⸌ κατὰ ἀποκάλυψιν ⸂ἐγνώρισέν⸃ μοι τὸ μυστήριον, καθὼς προέγραψα ἐν ὀλίγῳ,"
    },
    {
      "verse": 4,
      "text": "πρὸς ὃ δύνασθε ἀναγινώσκοντες νοῆσαι τὴν σύνεσίν μου ἐν τῷ μυστηρίῳ τοῦ χριστοῦ·"
    },
    {
      "verse": 5,
      "text": "ὃ ⸆ ἑτέραις γενεαῖς οὐκ ἐγνωρίσθη τοῖς υἱοῖς τῶν ἀνθρώπων, ὡς νῦν ἀπεκαλύφθη τοῖς ἁγίοις ἀποστόλοις αὐτοῦ καὶ προφήταις ἐν πνεύματι·"
    },
    {
      "verse": 6,
      "text": "εἶναι τὰ ἔθνη συγκληρονόμα καὶ σύσσωμα καὶ συμμέτοχα τῆς ἐπαγγελίας ⸋αὐτοῦ⸌ ἐν ⸂τῷ χριστῷ,⸃ διὰ τοῦ εὐαγγελίου,"
    },
    {
      "verse": 7,
      "text": "οὗ ⸂ἐγενόμην⸃ διάκονος κατὰ ⸂2τὴν δωρεὰν τῆς χάριτος τοῦ θεοῦ, τὴν δοθεῖσάν⸃ μοι κατὰ τὴν ἐνέργειαν τῆς δυνάμεως αὐτοῦ."
    },
    {
      "verse": 8,
      "text": "Ἐμοὶ τῷ ἐλαχιστοτέρῳ πάντων ⸆ ἁγίων ἐδόθη ἡ χάρις αὕτη, ⸋ἐν⸌ τοῖς ἔθνεσιν εὐαγγελίσασθαι ⸂τὸν ἀνεξιχνίαστον πλοῦτον⸃ τοῦ χριστοῦ,"
    },
    {
      "verse": 9,
      "text": "καὶ φωτίσαι ⸋πάντας⸌ τίς ἡ ⸂οἰκονομία⸃ τοῦ μυστηρίου τοῦ ἀποκεκρυμμένου ἀπὸ τῶν αἰώνων ἐν τῷ θεῷ τῷ τὰ πάντα κτίσαντι ⸋2διὰ Ἰησοῦ χριστοῦ,⸌"
    },
    {
      "verse": 10,
      "text": "ἵνα γνωρισθῇ νῦν ταῖς ἀρχαῖς καὶ ταῖς ἐξουσίαις ἐν τοῖς ἐπουρανίοις διὰ τῆς ἐκκλησίας ἡ πολυποίκιλος σοφία τοῦ θεοῦ,"
    },
    {
      "verse": 11,
      "text": "κατὰ πρόθεσιν τῶν αἰώνων ἣν ἐποίησεν ἐν ⸂χριστῷ Ἰησοῦ τῷ κυρίῳ ἡμῶν·⸃"
    },
    {
      "verse": 12,
      "text": "ἐν ᾧ ἔχομεν τὴν παρρησίαν καὶ ⸋τὴν⸌ προσαγωγὴν ἐν πεποιθήσει διὰ τῆς πίστεως αὐτοῦ."
    },
    {
      "verse": 13,
      "text": "Διὸ αἰτοῦμαι μὴ ἐκκακεῖν ἐν ταῖς θλίψεσίν μου ὑπὲρ ὑμῶν, ἥτις ἐστὶν δόξα ὑμῶν."
    },
    {
      "verse": 14,
      "text": "Τούτου χάριν κάμπτω τὰ γόνατά μου πρὸς τὸν πατέρα ⸋τοῦ κυρίου ἡμῶν Ἰησοῦ χριστοῦ,⸌"
    },
    {
      "verse": 15,
      "text": "ἐξ οὗ πᾶσα πατριὰ ἐν οὐρανοῖς καὶ ἐπὶ γῆς ὀνομάζεται,"
    },
    {
      "verse": 16,
      "text": "ἵνα δῴη ὑμῖν, κατὰ ⸂τὸν πλοῦτον⸃ τῆς δόξης αὐτοῦ, δυνάμει κραταιωθῆναι διὰ τοῦ πνεύματος αὐτοῦ εἰς τὸν ἔσω ἄνθρωπον,"
    },
    {
      "verse": 17,
      "text": "κατοικῆσαι τὸν χριστὸν διὰ τῆς πίστεως ἐν ταῖς καρδίαις ὑμῶν·"
    },
    {
      "verse": 18,
      "text": "ἐν ἀγάπῃ ἐρριζωμένοι καὶ τεθεμελιωμένοι ἵνα ἐξισχύσητε καταλαβέσθαι σὺν πᾶσιν τοῖς ἁγίοις τί τὸ πλάτος καὶ μῆκος καὶ ⸉βάθος καὶ ὕψος,⸊"
    },
    {
      "verse": 19,
      "text": "γνῶναί τε τὴν ὑπερβάλλουσαν τῆς γνώσεως ἀγάπην τοῦ χριστοῦ, ἵνα πληρωθῆτε εἰς πᾶν τὸ πλήρωμα τοῦ θεοῦ."
    },
    {
      "verse": 20,
      "text": "Τῷ δὲ δυναμένῳ ὑπὲρ πάντα ποιῆσαι ὑπερεκπερισσοῦ ὧν αἰτούμεθα ἢ νοοῦμεν, κατὰ τὴν δύναμιν τὴν ἐνεργουμένην ἐν ἡμῖν,"
    },
    {
      "verse": 21,
      "text": "αὐτῷ ἡ δόξα ἐν τῇ ἐκκλησίᾳ ⸆ ἐν χριστῷ Ἰησοῦ, εἰς πάσας τὰς γενεὰς τοῦ αἰῶνος τῶν αἰώνων. Ἀμήν."
    }
  ]
}