{
  "book_id": "LUK",
  "chapter": 17,
  "verses": [
    {
      "verse": 1,
      "text": "Εἶπεν δὲ πρὸς τοὺς μαθητάς, ⸆ Ἀνένδεκτόν ἐστιν τοῦ ⸉μὴ ἐλθεῖν τὰ σκάνδαλα·⸊ ⸂οὐαὶ δὲ⸃ δι᾽ οὗ ἔρχεται."
    },
    {
      "verse": 2,
      "text": "Λυσιτελεῖ αὐτῷ εἰ ⸂μύλος ὀνικὸς⸃ περίκειται περὶ τὸν τράχηλον αὐτοῦ, καὶ ἔρριπται εἰς τὴν θάλασσαν, ἢ ἵνα σκανδαλίσῃ ⸉ἕνα τῶν μικρῶν τούτων.⸊"
    },
    {
      "verse": 3,
      "text": "Προσέχετε ἑαυτοῖς. Ἐὰν ⸋δὲ⸌ ἁμάρτῃ ⸋2εἰς σὲ⸌ ὁ ἀδελφός σου, ἐπιτίμησον αὐτῷ· καὶ ἐὰν μετανοήσῃ, ἄφες αὐτῷ."
    },
    {
      "verse": 4,
      "text": "Καὶ ἐὰν ἑπτάκις τῆς ἡμέρας ⸂ἁμάρτῃ⸃ εἰς σέ, καὶ ἑπτάκις ⸋τῆς ἡμέρας⸌ ἐπιστρέψῃ, ⸆ λέγων, Μετανοῶ, ἀφήσεις αὐτῷ."
    },
    {
      "verse": 5,
      "text": "Καὶ εἶπον οἱ ἀπόστολοι τῷ κυρίῳ, Πρόσθες ἡμῖν πίστιν."
    },
    {
      "verse": 6,
      "text": "Εἶπεν δὲ ὁ κύριος, Εἰ ⸂ἔχετε⸃ πίστιν ὡς κόκκον σινάπεως, ἐλέγετε ἂν τῇ συκαμίνῳ ταύτῃ, Ἐκριζώθητι, καὶ φυτεύθητι ἐν τῇ θαλάσσῃ· καὶ ὑπήκουσεν ἂν ὑμῖν."
    },
    {
      "verse": 7,
      "text": "Τίς δὲ ἐξ ὑμῶν δοῦλον ἔχων ἀροτριῶντα ἢ ποιμαίνοντα, ὃς εἰσελθόντι ἐκ τοῦ ἀγροῦ ἐρεῖ ⸆ εὐθέως, Παρελθὼν ⸂ἀνάπεσε·⸃"
    },
    {
      "verse": 8,
      "text": "ἀλλ᾽ οὐχὶ ἐρεῖ αὐτῷ, Ἑτοίμασον τί δειπνήσω, καὶ περιζωσάμενος διακόνει μοι, ἕως φάγω καὶ πίω· καὶ μετὰ ταῦτα φάγεσαι καὶ πίεσαι σύ;"
    },
    {
      "verse": 9,
      "text": "Μὴ ⸉χάριν ἔχει⸊ τῷ δούλῳ ⸋ἐκείνῳ⸌ ὅτι ἐποίησεν τὰ διαταχθέντα; ⸆ ⸋2Οὐ δοκῶ.⸌"
    },
    {
      "verse": 10,
      "text": "Οὕτως καὶ ὑμεῖς, ὅταν ποιήσητε πάντα τὰ διαταχθέντα ὑμῖν, λέγετε ὅτι Δοῦλοι ἀχρεῖοί ἐσμεν· ⸋ὅτι⸌ ὃ ⸂ὀφείλομεν⸃ ποιῆσαι πεποιήκαμεν."
    },
    {
      "verse": 11,
      "text": "Καὶ ἐγένετο ἐν τῷ πορεύεσθαι ⸋αὐτὸν⸌ εἰς Ἱερουσαλήμ, καὶ αὐτὸς διήρχετο διὰ ⸂μέσου⸃ Σαμαρείας καὶ Γαλιλαίας."
    },
    {
      "verse": 12,
      "text": "Καὶ εἰσερχομένου αὐτοῦ εἴς τινα κώμην, ἀπήντησαν ⸋αὐτῷ⸌ δέκα λεπροὶ ἄνδρες, οἳ ⸂ἔστησαν⸃ πόρρωθεν·"
    },
    {
      "verse": 13,
      "text": "καὶ αὐτοὶ ἦραν φωνήν, λέγοντες, Ἰησοῦ, ἐπιστάτα, ἐλέησον ἡμᾶς."
    },
    {
      "verse": 14,
      "text": "Καὶ ἰδὼν εἶπεν αὐτοῖς, Πορευθέντες ἐπιδείξατε ἑαυτοὺς τοῖς ἱερεῦσιν. Καὶ ἐγένετο ἐν τῷ ὑπάγειν αὐτούς, ἐκαθαρίσθησαν."
    },
    {
      "verse": 15,
      "text": "Εἷς δὲ ἐξ αὐτῶν, ἰδὼν ὅτι ἰάθη, ὑπέστρεψεν, μετὰ φωνῆς μεγάλης δοξάζων τὸν θεόν·"
    },
    {
      "verse": 16,
      "text": "καὶ ἔπεσεν ἐπὶ πρόσωπον παρὰ τοὺς πόδας αὐτοῦ, εὐχαριστῶν αὐτῷ· καὶ αὐτὸς ἦν Σαμαρείτης."
    },
    {
      "verse": 17,
      "text": "Ἀποκριθεὶς δὲ ὁ Ἰησοῦς εἶπεν, ⸂Οὐχὶ⸃ οἱ δέκα ἐκαθαρίσθησαν; Οἱ δὲ ἐννέα ποῦ;"
    },
    {
      "verse": 18,
      "text": "Οὐχ εὑρέθησαν ὑποστρέψαντες δοῦναι δόξαν τῷ θεῷ, εἰ μὴ ὁ ἀλλογενὴς οὗτος;"
    },
    {
      "verse": 19,
      "text": "Καὶ εἶπεν αὐτῷ, Ἀναστὰς πορεύου· ἡ πίστις σου σέσωκέν σε."
    },
    {
      "verse": 20,
      "text": "Ἐπερωτηθεὶς δὲ ὑπὸ τῶν Φαρισαίων, πότε ἔρχεται ἡ βασιλεία τοῦ θεοῦ, ἀπεκρίθη αὐτοῖς καὶ εἶπεν, Οὐκ ἔρχεται ἡ βασιλεία τοῦ θεοῦ μετὰ παρατηρήσεως·"
    },
    {
      "verse": 21,
      "text": "οὐδὲ ἐροῦσιν, ⸂Ἰδοὺ ὧδε, ἤ, Ἰδοὺ ἐκεῖ.⸃ Ἰδοὺ γάρ, ἡ βασιλεία τοῦ θεοῦ ἐντὸς ὑμῶν ἐστίν."
    },
    {
      "verse": 22,
      "text": "Εἶπεν δὲ πρὸς τοὺς μαθητάς, Ἐλεύσονται ἡμέραι ὅτε ἐπιθυμήσετε μίαν τῶν ἡμερῶν τοῦ υἱοῦ τοῦ ἀνθρώπου ἰδεῖν, καὶ οὐκ ὄψεσθε."
    },
    {
      "verse": 23,
      "text": "Καὶ ἐροῦσιν ὑμῖν, ⸂Ἰδοὺ ὧδε, ἤ, Ἰδοὺ ἐκεῖ·⸃ μὴ ἀπέλθητε, μηδὲ διώξητε."
    },
    {
      "verse": 24,
      "text": "Ὥσπερ γὰρ ἡ ἀστραπὴ ⸋ἡ⸌ ἀστράπτουσα ἐκ τῆς ⸂ὑπ᾽⸃ οὐρανὸν εἰς τὴν ὑπ᾽ οὐρανὸν λάμπει, οὕτως ἔσται ⸆ ὁ υἱὸς τοῦ ἀνθρώπου ⸋2ἐν τῇ ἡμέρᾳ αὐτοῦ.⸌"
    },
    {
      "verse": 25,
      "text": "Πρῶτον δὲ δεῖ αὐτὸν πολλὰ παθεῖν καὶ ἀποδοκιμασθῆναι ἀπὸ τῆς γενεᾶς ταύτης."
    },
    {
      "verse": 26,
      "text": "Καὶ καθὼς ἐγένετο ἐν ταῖς ἡμέραις ⸆ Νῶε, οὕτως ἔσται καὶ ἐν ταῖς ἡμέραις τοῦ υἱοῦ τοῦ ἀνθρώπου."
    },
    {
      "verse": 27,
      "text": "Ἤσθιον, ἔπινον, ἐγάμουν, ⸂ἐξεγαμίζοντο,⸃ ἄχρι ἧς ἡμέρας εἰσῆλθεν Νῶε εἰς τὴν κιβωτόν, καὶ ἦλθεν ὁ κατακλυσμός, καὶ ἀπώλεσεν ⸂2ἅπαντας.⸃"
    },
    {
      "verse": 28,
      "text": "Ὁμοίως ⸂καὶ ὡς⸃ ἐγένετο ἐν ταῖς ἡμέραις Λώτ· ἤσθιον, ἔπινον, ἠγόραζον, ἐπώλουν, ἐφύτευον, ᾠκοδόμουν·"
    },
    {
      "verse": 29,
      "text": "ᾗ δὲ ἡμέρᾳ ἐξῆλθεν Λὼτ ἀπὸ Σοδόμων, ἔβρεξεν πῦρ καὶ θεῖον ἀπ᾽ οὐρανοῦ, καὶ ἀπώλεσεν ⸂ἅπαντας·⸃"
    },
    {
      "verse": 30,
      "text": "κατὰ ⸂ταῦτα⸃ ἔσται ᾗ ἡμέρᾳ ὁ υἱὸς τοῦ ἀνθρώπου ἀποκαλύπτεται."
    },
    {
      "verse": 31,
      "text": "Ἐν ἐκείνῃ τῇ ἡμέρᾳ, ὃς ἔσται ἐπὶ τοῦ δώματος, καὶ τὰ σκεύη αὐτοῦ ἐν τῇ οἰκίᾳ, μὴ καταβάτω ἆραι αὐτά· καὶ ὁ ἐν ⸋τῷ⸌ ἀγρῷ ὁμοίως μὴ ἐπιστρεψάτω εἰς τὰ ὀπίσω."
    },
    {
      "verse": 32,
      "text": "Μνημονεύετε τῆς γυναικὸς Λώτ."
    },
    {
      "verse": 33,
      "text": "Ὃς ἐὰν ζητήσῃ τὴν ψυχὴν αὐτοῦ ⸂σῶσαι⸃ ἀπολέσει αὐτήν· ⸂2καὶ ὃς ἐὰν⸃ ⸂3ἀπολέσῃ⸃ ⸋αὐτὴν⸌ ζῳογονήσει αὐτήν."
    },
    {
      "verse": 34,
      "text": "Λέγω ὑμῖν, ταύτῃ τῇ νυκτὶ ⸉ἔσονται δύο⸊ ἐπὶ κλίνης μιᾶς· ⸂εἷς παραληφθήσεται, καὶ ὁ ἕτερος⸃ ἀφεθήσεται."
    },
    {
      "verse": 35,
      "text": "⸉Δύο ἔσονται⸊ ἀλήθουσαι ἐπὶ τὸ αὐτό· ⸂μία παραληφθήσεται, ⸂2καὶ ἡ⸃ ἑτέρα⸃ ἀφεθήσεται."
    },
    {
      "verse": 36,
      "text": "⸆"
    },
    {
      "verse": 37,
      "text": "Καὶ ἀποκριθέντες λέγουσιν αὐτῷ, Ποῦ, κύριε; Ὁ δὲ εἶπεν αὐτοῖς, Ὅπου τὸ σῶμα, ἐκεῖ ⸂συναχθήσονται οἱ ἀετοί.⸃"
    }
  ]
}