{
  "book_id": "1TI",
  "chapter": 6,
  "verses": [
    {
      "verse": 1,
      "text": "Ὅσοι εἰσὶν ὑπὸ ζυγὸν δοῦλοι, τοὺς ἰδίους δεσπότας πάσης τιμῆς ἀξίους ἡγείσθωσαν, ἵνα μὴ τὸ ὄνομα τοῦ θεοῦ καὶ ἡ διδασκαλία βλασφημῆται."
    },
    {
      "verse": 2,
      "text": "Οἱ δὲ πιστοὺς ἔχοντες δεσπότας μὴ καταφρονείτωσαν, ὅτι ἀδελφοί εἰσιν· ἀλλὰ μᾶλλον δουλευέτωσαν, ὅτι πιστοί εἰσιν καὶ ἀγαπητοὶ οἱ τῆς εὐεργεσίας ἀντιλαμβανόμενοι. Ταῦτα δίδασκε καὶ παρακάλει."
    },
    {
      "verse": 3,
      "text": "Εἴ τις ἑτεροδιδασκαλεῖ, καὶ μὴ προσέρχεται ὑγιαίνουσιν λόγοις, τοῖς τοῦ κυρίου ἡμῶν Ἰησοῦ χριστοῦ, καὶ τῇ κατ᾽ εὐσέβειαν διδασκαλίᾳ,"
    },
    {
      "verse": 4,
      "text": "τετύφωται, μηδὲν ἐπιστάμενος, ἀλλὰ νοσῶν περὶ ζητήσεις καὶ λογομαχίας, ἐξ ὧν γίνεται φθόνος, ἔρις, βλασφημίαι, ὑπόνοιαι πονηραί,"
    },
    {
      "verse": 5,
      "text": "⸉διαπαρατριβαὶ⸊ διεφθαρμένων ἀνθρώπων τὸν νοῦν, καὶ ἀπεστερημένων τῆς ἀληθείας, νομιζόντων πορισμὸν εἶναι τὴν εὐσέβειαν. ⸋Ἀφίστασο ἀπὸ τῶν τοιούτων.⸌"
    },
    {
      "verse": 6,
      "text": "Ἔστιν δὲ πορισμὸς μέγας ἡ εὐσέβεια μετὰ αὐταρκείας·"
    },
    {
      "verse": 7,
      "text": "οὐδὲν γὰρ εἰσηνέγκαμεν εἰς τὸν κόσμον, ⸋δῆλον⸌ ὅτι οὐδὲ ἐξενεγκεῖν τι δυνάμεθα·"
    },
    {
      "verse": 8,
      "text": "ἔχοντες δὲ διατροφὰς καὶ σκεπάσματα τούτοις ἀρκεσθησόμεθα."
    },
    {
      "verse": 9,
      "text": "Οἱ δὲ βουλόμενοι πλουτεῖν ἐμπίπτουσιν εἰς πειρασμὸν καὶ παγίδα καὶ ἐπιθυμίας πολλὰς ἀνοήτους καὶ βλαβεράς, αἵτινες βυθίζουσιν τοὺς ἀνθρώπους εἰς ὄλεθρον καὶ ἀπώλειαν."
    },
    {
      "verse": 10,
      "text": "Ῥίζα γὰρ πάντων τῶν κακῶν ἐστὶν ἡ φιλαργυρία· ἧς τινὲς ὀρεγόμενοι ἀπεπλανήθησαν ἀπὸ τῆς πίστεως, καὶ ἑαυτοὺς περιέπειραν ὀδύναις πολλαῖς."
    },
    {
      "verse": 11,
      "text": "Σὺ δέ, ὦ ἄνθρωπε ⸋τοῦ⸌ θεοῦ, ταῦτα φεῦγε· δίωκε δὲ δικαιοσύνην, εὐσέβειαν, πίστιν, ἀγάπην, ὑπομονήν, πρᾳότητα."
    },
    {
      "verse": 12,
      "text": "Ἀγωνίζου τὸν καλὸν ἀγῶνα τῆς πίστεως, ἐπιλαβοῦ τῆς αἰωνίου ζωῆς, εἰς ἣν ⸆ ἐκλήθης, καὶ ὡμολόγησας τὴν καλὴν ὁμολογίαν ἐνώπιον πολλῶν μαρτύρων."
    },
    {
      "verse": 13,
      "text": "Παραγγέλλω ⸋σοι⸌ ἐνώπιον τοῦ θεοῦ τοῦ ⸂ζῳοποιοῦντος⸃ τὰ πάντα, καὶ χριστοῦ Ἰησοῦ τοῦ μαρτυρήσαντος ἐπὶ Ποντίου Πιλάτου τὴν καλὴν ὁμολογίαν,"
    },
    {
      "verse": 14,
      "text": "τηρῆσαί σε τὴν ἐντολὴν ἄσπιλον, ἀνεπίληπτον, μέχρι τῆς ἐπιφανείας τοῦ κυρίου ἡμῶν Ἰησοῦ χριστοῦ,"
    },
    {
      "verse": 15,
      "text": "ἣν καιροῖς ἰδίοις δείξει ὁ μακάριος καὶ μόνος δυνάστης, ὁ βασιλεὺς τῶν βασιλευόντων, καὶ κύριος τῶν κυριευόντων,"
    },
    {
      "verse": 16,
      "text": "ὁ μόνος ἔχων ἀθανασίαν, φῶς οἰκῶν ἀπρόσιτον, ὃν εἶδεν οὐδεὶς ἀνθρώπων, οὐδὲ ἰδεῖν δύναται· ᾧ τιμὴ καὶ κράτος αἰώνιον. Ἀμήν."
    },
    {
      "verse": 17,
      "text": "Τοῖς πλουσίοις ἐν τῷ νῦν αἰῶνι παράγγελλε, μὴ ὑψηλοφρονεῖν, μηδὲ ἠλπικέναι ἐπὶ πλούτου ἀδηλότητι, ἀλλ᾽ ⸂ἐν⸃ ⸋τῷ⸌ θεῷ ⸋2τῷ ζῶντι,⸌ τῷ παρέχοντι ἡμῖν ⸉πάντα πλουσίως⸊ εἰς ἀπόλαυσιν·"
    },
    {
      "verse": 18,
      "text": "ἀγαθοεργεῖν, πλουτεῖν ἐν ἔργοις καλοῖς, εὐμεταδότους εἶναι, κοινωνικούς,"
    },
    {
      "verse": 19,
      "text": "ἀποθησαυρίζοντας ἑαυτοῖς θεμέλιον καλὸν εἰς τὸ μέλλον, ἵνα ἐπιλάβωνται τῆς ⸂αἰωνίου⸃ ζωῆς."
    },
    {
      "verse": 20,
      "text": "Ὦ Τιμόθεε, τὴν ⸂παραθήκην⸃ φύλαξον, ἐκτρεπόμενος τὰς βεβήλους κενοφωνίας καὶ ἀντιθέσεις τῆς ψευδωνύμου γνώσεως·"
    },
    {
      "verse": 21,
      "text": "ἥν τινες ἐπαγγελλόμενοι περὶ τὴν πίστιν ἠστόχησαν. Ἡ χάρις ⸂μετὰ σοῦ.⸃ ⸋Ἀμήν.⸌"
    }
  ]
}