{
  "book_id": "LUK",
  "chapter": 24,
  "verses": [
    {
      "verse": 1,
      "text": "Τῇ δὲ μιᾷ τῶν σαββάτων, ὄρθρου βαθέος, ⸉ἦλθον ἐπὶ τὸ μνῆμα,⸊ φέρουσαι ἃ ἡτοίμασαν ἀρώματα, ⸋καί τινες σὺν αὐταῖς.⸌"
    },
    {
      "verse": 2,
      "text": "Εὗρον δὲ τὸν λίθον ἀποκεκυλισμένον ἀπὸ τοῦ μνημείου."
    },
    {
      "verse": 3,
      "text": "⸂Καὶ εἰσελθοῦσαι⸃ οὐχ εὗρον τὸ σῶμα ⸋τοῦ κυρίου Ἰησοῦ.⸌"
    },
    {
      "verse": 4,
      "text": "Καὶ ἐγένετο ἐν τῷ ⸂διαπορεῖσθαι⸃ αὐτὰς περὶ τούτου, καὶ ἰδού, ⸉ἄνδρες δύο⸊ ἐπέστησαν αὐταῖς ἐν ⸂2ἐσθήσεσιν ἀστραπτούσαις·⸃"
    },
    {
      "verse": 5,
      "text": "ἐμφόβων δὲ γενομένων αὐτῶν, καὶ κλινουσῶν ⸂τὸ πρόσωπον⸃ εἰς τὴν γῆν, εἶπον πρὸς αὐτάς, Τί ζητεῖτε τὸν ζῶντα μετὰ τῶν νεκρῶν;"
    },
    {
      "verse": 6,
      "text": "Οὐκ ἔστιν ὧδε, ἀλλ᾽ ἠγέρθη· μνήσθητε ὡς ἐλάλησεν ὑμῖν, ἔτι ὢν ἐν τῇ Γαλιλαίᾳ,"
    },
    {
      "verse": 7,
      "text": "λέγων ⸉ὅτι δεῖ τὸν υἱὸν τοῦ ἀνθρώπου⸊ παραδοθῆναι εἰς χεῖρας ἀνθρώπων ἁμαρτωλῶν, καὶ σταυρωθῆναι, καὶ τῇ τρίτῃ ἡμέρᾳ ἀναστῆναι."
    },
    {
      "verse": 8,
      "text": "Καὶ ἐμνήσθησαν τῶν ῥημάτων αὐτοῦ,"
    },
    {
      "verse": 9,
      "text": "καὶ ὑποστρέψασαι ἀπὸ τοῦ μνημείου, ἀπήγγειλαν ταῦτα πάντα τοῖς ἕνδεκα καὶ πᾶσιν τοῖς λοιποῖς."
    },
    {
      "verse": 10,
      "text": "Ἦσαν δὲ ἡ Μαγδαληνὴ Μαρία καὶ Ἰωάννα καὶ Μαρία ⸆ Ἰακώβου, καὶ αἱ λοιπαὶ σὺν αὐταῖς, ⸋αἳ⸌ ἔλεγον πρὸς τοὺς ἀποστόλους ταῦτα."
    },
    {
      "verse": 11,
      "text": "Καὶ ἐφάνησαν ἐνώπιον αὐτῶν ὡσεὶ λῆρος τὰ ῥήματα ⸂αὐτῶν,⸃ καὶ ἠπίστουν αὐταῖς."
    },
    {
      "verse": 12,
      "text": "⸋Ὁ δὲ Πέτρος ἀναστὰς ἔδραμεν ἐπὶ τὸ μνημεῖον, καὶ παρακύψας βλέπει τὰ ὀθόνια ⸋2κείμενα⸌ μόνα· καὶ ἀπῆλθεν πρὸς ⸂ἑαυτὸν⸃ θαυμάζων τὸ γεγονός.⸌"
    },
    {
      "verse": 13,
      "text": "Καὶ ἰδού, δύο ἐξ αὐτῶν ⸉ἦσαν πορευόμενοι ἐν αὐτῇ τῇ ἡμέρᾳ⸊ εἰς κώμην ἀπέχουσαν σταδίους ἑξήκοντα ἀπὸ Ἱερουσαλήμ, ᾗ ὄνομα Ἐμμαούς."
    },
    {
      "verse": 14,
      "text": "Καὶ αὐτοὶ ὡμίλουν πρὸς ἀλλήλους περὶ πάντων τῶν συμβεβηκότων τούτων."
    },
    {
      "verse": 15,
      "text": "Καὶ ἐγένετο ἐν τῷ ὁμιλεῖν αὐτοὺς καὶ συζητεῖν, καὶ αὐτὸς ⸋ὁ⸌ Ἰησοῦς ἐγγίσας συνεπορεύετο αὐτοῖς."
    },
    {
      "verse": 16,
      "text": "Οἱ δὲ ὀφθαλμοὶ αὐτῶν ἐκρατοῦντο τοῦ μὴ ἐπιγνῶναι αὐτόν."
    },
    {
      "verse": 17,
      "text": "Εἶπεν δὲ πρὸς αὐτούς, Τίνες οἱ λόγοι οὗτοι οὓς ἀντιβάλλετε πρὸς ἀλλήλους ⸂περιπατοῦντες, καί ἐστε σκυθρωποί;⸃"
    },
    {
      "verse": 18,
      "text": "Ἀποκριθεὶς δὲ ⸂ὁ εἷς,⸃ ⸂2ᾧ ὄνομα⸃ Κλεοπᾶς, εἶπεν πρὸς αὐτόν, Σὺ μόνος παροικεῖς ⸆ Ἱερουσαλήμ, καὶ οὐκ ἔγνως τὰ γενόμενα ἐν αὐτῇ ἐν ταῖς ἡμέραις ταύταις;"
    },
    {
      "verse": 19,
      "text": "Καὶ εἶπεν αὐτοῖς, Ποῖα; Οἱ δὲ εἶπον αὐτῷ, Τὰ περὶ Ἰησοῦ τοῦ Ναζωραίου, ⸂ὃς⸃ ἐγένετο ἀνὴρ προφήτης δυνατὸς ἐν ἔργῳ καὶ λόγῳ ἐναντίον τοῦ θεοῦ καὶ παντὸς τοῦ λαοῦ·"
    },
    {
      "verse": 20,
      "text": "ὅπως τε παρέδωκαν αὐτὸν οἱ ἀρχιερεῖς καὶ οἱ ἄρχοντες ἡμῶν εἰς κρίμα θανάτου, καὶ ἐσταύρωσαν αὐτόν."
    },
    {
      "verse": 21,
      "text": "Ἡμεῖς δὲ ἠλπίζομεν ὅτι αὐτός ἐστιν ὁ μέλλων λυτροῦσθαι τὸν Ἰσραήλ. Ἀλλά γε ⸆ σὺν πᾶσιν τούτοις τρίτην ταύτην ἡμέραν ἄγει ⸋σήμερον⸌ ἀφ᾽ οὗ ταῦτα ἐγένετο."
    },
    {
      "verse": 22,
      "text": "Ἀλλὰ καὶ γυναῖκές τινες ἐξ ἡμῶν ἐξέστησαν ἡμᾶς, γενόμεναι ὄρθριαι ἐπὶ τὸ μνημεῖον·"
    },
    {
      "verse": 23,
      "text": "καὶ μὴ εὑροῦσαι τὸ σῶμα αὐτοῦ, ἦλθον λέγουσαι καὶ ὀπτασίαν ἀγγέλων ἑωρακέναι, οἳ λέγουσιν αὐτὸν ζῇν."
    },
    {
      "verse": 24,
      "text": "Καὶ ἀπῆλθόν τινες τῶν σὺν ἡμῖν ἐπὶ τὸ μνημεῖον, καὶ εὗρον οὕτως καθὼς ⸋καὶ⸌ αἱ γυναῖκες εἶπον· αὐτὸν δὲ οὐκ εἶδον."
    },
    {
      "verse": 25,
      "text": "Καὶ αὐτὸς εἶπεν πρὸς αὐτούς, Ὦ ἀνόητοι καὶ βραδεῖς τῇ καρδίᾳ τοῦ πιστεύειν ἐπὶ πᾶσιν οἷς ἐλάλησαν οἱ προφῆται·"
    },
    {
      "verse": 26,
      "text": "οὐχὶ ταῦτα ἔδει παθεῖν τὸν χριστόν, καὶ εἰσελθεῖν εἰς τὴν δόξαν αὐτοῦ;"
    },
    {
      "verse": 27,
      "text": "Καὶ ἀρξάμενος ἀπὸ Μωσέως καὶ ἀπὸ πάντων τῶν προφητῶν, ⸂διηρμήνευεν⸃ αὐτοῖς ἐν πάσαις ταῖς γραφαῖς τὰ περὶ ⸂2ἑαυτοῦ.⸃"
    },
    {
      "verse": 28,
      "text": "Καὶ ἤγγισαν εἰς τὴν κώμην οὗ ἐπορεύοντο· καὶ αὐτὸς ⸂προσεποιεῖτο⸃ ⸂2πορρωτέρω⸃ πορεύεσθαι."
    },
    {
      "verse": 29,
      "text": "Καὶ παρεβιάσαντο αὐτόν, λέγοντες, Μεῖνον μεθ᾽ ἡμῶν, ὅτι πρὸς ἑσπέραν ἐστίν, καὶ κέκλικεν ⸆ ἡ ἡμέρα. Καὶ εἰσῆλθεν τοῦ μεῖναι σὺν αὐτοῖς."
    },
    {
      "verse": 30,
      "text": "Καὶ ἐγένετο ἐν τῷ κατακλιθῆναι αὐτὸν μετ᾽ αὐτῶν, λαβὼν τὸν ἄρτον εὐλόγησεν, καὶ κλάσας ἐπεδίδου αὐτοῖς."
    },
    {
      "verse": 31,
      "text": "Αὐτῶν δὲ διηνοίχθησαν οἱ ὀφθαλμοί, καὶ ἐπέγνωσαν αὐτόν· καὶ αὐτὸς ἄφαντος ἐγένετο ἀπ᾽ αὐτῶν."
    },
    {
      "verse": 32,
      "text": "Καὶ εἶπον πρὸς ἀλλήλους, Οὐχὶ ἡ καρδία ἡμῶν καιομένη ἦν ⸋ἐν ἡμῖν,⸌ ὡς ἐλάλει ἡμῖν ἐν τῇ ὁδῷ, ⸋2καὶ⸌ ὡς διήνοιγεν ἡμῖν τὰς γραφάς;"
    },
    {
      "verse": 33,
      "text": "Καὶ ἀναστάντες αὐτῇ τῇ ὥρᾳ ὑπέστρεψαν εἰς Ἱερουσαλήμ, καὶ εὗρον ⸂συνηθροισμένους⸃ τοὺς ἕνδεκα καὶ τοὺς σὺν αὐτοῖς,"
    },
    {
      "verse": 34,
      "text": "λέγοντας ὅτι ⸉Ἠγέρθη ὁ κύριος ὄντως,⸊ καὶ ὤφθη Σίμωνι."
    },
    {
      "verse": 35,
      "text": "Καὶ αὐτοὶ ἐξηγοῦντο τὰ ἐν τῇ ὁδῷ, καὶ ὡς ἐγνώσθη αὐτοῖς ἐν τῇ κλάσει τοῦ ἄρτου."
    },
    {
      "verse": 36,
      "text": "Ταῦτα δὲ αὐτῶν λαλούντων, ⸆ αὐτὸς ⸋ὁ Ἰησοῦς⸌ ἔστη ἐν μέσῳ αὐτῶν, ⸋2καὶ λέγει αὐτοῖς, Εἰρήνη ὑμῖν.⸌"
    },
    {
      "verse": 37,
      "text": "Πτοηθέντες δὲ καὶ ἔμφοβοι γενόμενοι ἐδόκουν πνεῦμα θεωρεῖν."
    },
    {
      "verse": 38,
      "text": "Καὶ εἶπεν αὐτοῖς, Τί τεταραγμένοι ἐστέ, καὶ διὰ τί διαλογισμοὶ ἀναβαίνουσιν ἐν ⸂ταῖς καρδίαις⸃ ὑμῶν;"
    },
    {
      "verse": 39,
      "text": "Ἴδετε τὰς χεῖράς μου καὶ τοὺς πόδας μου, ὅτι ⸉αὐτὸς ἐγώ εἰμι·⸊ ψηλαφήσατέ με καὶ ἴδετε, ὅτι πνεῦμα σάρκα καὶ ὀστέα οὐκ ἔχει, καθὼς ἐμὲ θεωρεῖτε ἔχοντα."
    },
    {
      "verse": 40,
      "text": "⸋Καὶ τοῦτο εἰπὼν ⸂ἐπέδειξεν⸃ αὐτοῖς τὰς χεῖρας καὶ τοὺς πόδας.⸌"
    },
    {
      "verse": 41,
      "text": "Ἔτι δὲ ἀπιστούντων αὐτῶν ἀπὸ τῆς χαρᾶς καὶ θαυμαζόντων, εἶπεν αὐτοῖς, Ἔχετέ τι βρώσιμον ἐνθάδε;"
    },
    {
      "verse": 42,
      "text": "Οἱ δὲ ἐπέδωκαν αὐτῷ ἰχθύος ὀπτοῦ μέρος, ⸋καὶ ἀπὸ μελισσίου κηρίου.⸌"
    },
    {
      "verse": 43,
      "text": "Καὶ λαβὼν ἐνώπιον αὐτῶν ἔφαγεν."
    },
    {
      "verse": 44,
      "text": "Εἶπεν δὲ ⸂αὐτοῖς,⸃ Οὗτοι οἱ λόγοι, ⸆ οὓς ἐλάλησα πρὸς ὑμᾶς ἔτι ὢν σὺν ὑμῖν, ὅτι δεῖ πληρωθῆναι πάντα τὰ γεγραμμένα ⸂2ἐν τῷ νόμῳ Μωσέως καὶ προφήταις καὶ ψαλμοῖς⸃ περὶ ἐμοῦ."
    },
    {
      "verse": 45,
      "text": "Τότε διήνοιξεν αὐτῶν τὸν νοῦν, τοῦ συνιέναι τὰς γραφάς·"
    },
    {
      "verse": 46,
      "text": "καὶ εἶπεν αὐτοῖς ὅτι Οὕτως γέγραπται, ⸋καὶ οὕτως ἔδει⸌ παθεῖν τὸν χριστόν, καὶ ἀναστῆναι ἐκ νεκρῶν τῇ τρίτῃ ἡμέρᾳ,"
    },
    {
      "verse": 47,
      "text": "καὶ κηρυχθῆναι ἐπὶ τῷ ὀνόματι αὐτοῦ ⸂μετάνοιαν καὶ ἄφεσιν ἁμαρτιῶν⸃ εἰς πάντα τὰ ἔθνη, ⸂2ἀρξάμενον⸃ ἀπὸ Ἱερουσαλήμ."
    },
    {
      "verse": 48,
      "text": "Ὑμεῖς ⸋δέ⸌ ⸋2ἐστε⸌ μάρτυρες τούτων."
    },
    {
      "verse": 49,
      "text": "Καὶ ⸋ἰδού,⸌ ἐγὼ ⸂ἀποστέλλω⸃ τὴν ἐπαγγελίαν τοῦ πατρός μου ἐφ᾽ ὑμᾶς· ὑμεῖς δὲ καθίσατε ἐν τῇ πόλει ⸋2Ἱερουσαλήμ,⸌ ἕως οὗ ἐνδύσησθε ⸉δύναμιν ἐξ ὕψους.⸊"
    },
    {
      "verse": 50,
      "text": "Ἐξήγαγεν δὲ αὐτοὺς ⸋ἔξω⸌ ἕως ⸂εἰς⸃ Βηθανίαν· καὶ ἐπάρας τὰς χεῖρας αὐτοῦ εὐλόγησεν αὐτούς."
    },
    {
      "verse": 51,
      "text": "Καὶ ἐγένετο ἐν τῷ εὐλογεῖν αὐτὸν αὐτούς, διέστη ἀπ᾽ αὐτῶν, ⸋καὶ ἀνεφέρετο εἰς τὸν οὐρανόν.⸌"
    },
    {
      "verse": 52,
      "text": "Καὶ αὐτοὶ ⸋προσκυνήσαντες αὐτόν,⸌ ὑπέστρεψαν εἰς Ἱερουσαλὴμ μετὰ χαρᾶς μεγάλης·"
    },
    {
      "verse": 53,
      "text": "καὶ ἦσαν διὰ παντὸς ἐν τῷ ἱερῷ, ⸋αἰνοῦντες καὶ⸌ εὐλογοῦντες τὸν θεόν. ⸋2Ἀμήν.⸌"
    }
  ]
}