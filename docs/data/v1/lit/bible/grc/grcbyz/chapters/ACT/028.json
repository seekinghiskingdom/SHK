{
  "book_id": "ACT",
  "chapter": 28,
  "verses": [
    {
      "verse": 1,
      "text": "Καὶ διασωθέντες τότε ἐπέγνωσαν ὅτι Μελίτη ἡ νῆσος καλεῖται."
    },
    {
      "verse": 2,
      "text": "οἱ δὲ βάρβαροι παρεῖχον οὐ τὴν τυχοῦσαν φιλανθρωπίαν ἡμῖν· ἀνάψαντες γὰρ πυρὰν προσελάβοντο πάντας ἡμᾶς διὰ τὸν ὑετὸν τὸν ἐφεστῶτα καὶ διὰ τὸ ψῦχος."
    },
    {
      "verse": 3,
      "text": "συστρέψαντος δὲ τοῦ Παύλου φρυγάνων πλῆθος καὶ ἐπιθέντος ἐπὶ τὴν πυράν, ἔχιδνα ἀπὸ τῆς θέρμης διεξελθοῦσα καθῆψε τῆς χειρὸς αὐτοῦ."
    },
    {
      "verse": 4,
      "text": "ὡς δὲ εἶδον οἱ βάρβαροι κρεμάμενον τὸ θηρίον ἐκ τῆς χειρὸς αὐτοῦ, ἔλεγον πρὸς ἀλλήλους· πάντως φονεύς ἐστιν ὁ ἄνθρωπος οὗτος, ὃν διασωθέντα ἐκ τῆς θαλάσσης ἡ Δίκη ζῆν οὐκ εἴασεν."
    },
    {
      "verse": 5,
      "text": "ὁ μὲν οὖν ἀποτινάξας τὸ θηρίον εἰς τὸ πῦρ ἔπαθεν οὐδὲν κακόν·"
    },
    {
      "verse": 6,
      "text": "οἱ δὲ προσεδόκων αὐτὸν μέλλειν πίμπρασθαι ἢ καταπίπτειν ἄφνω νεκρόν. ἐπὶ πολὺ δὲ αὐτῶν προσδοκώντων καὶ θεωρούντων μηδὲν ἄτοπον εἰς αὐτὸν γινόμενον, μεταβαλλόμενοι ἔλεγον θεὸν αὐτὸν εἶναι."
    },
    {
      "verse": 7,
      "text": "Ἐν δὲ τοῖς περὶ τὸν τόπον ἐκεῖνον ὑπῆρχε χωρία τῷ πρώτῳ τῆς νήσου ὀνόματι Ποπλίῳ, ὃς ἀναδεξάμενος ἡμᾶς τρεῖς ἡμέρας φιλοφρόνως ἐξένισεν."
    },
    {
      "verse": 8,
      "text": "ἐγένετο δὲ τὸν πατέρα τοῦ Ποπλίου πυρετοῖς καὶ δυσεντερίῳ συνεχόμενον κατακεῖσθαι· πρὸς ὃν ὁ Παῦλος εἰσελθὼν καὶ προσευξάμενος καὶ ἐπιθεὶς τὰς χεῖρας αὐτῷ ἰάσατο αὐτόν."
    },
    {
      "verse": 9,
      "text": "τούτου οὖν γενομένου καὶ οἱ λοιποὶ οἱ ἔχοντες ἀσθενείας ἐν τῇ νήσῳ προσήρχοντο καὶ ἐθεραπεύοντο·"
    },
    {
      "verse": 10,
      "text": "οἳ καὶ πολλαῖς τιμαῖς ἐτίμησαν ἡμᾶς καὶ ἀναγομένοις ἐπέθεντο τὰ πρὸς τὴν χρείαν."
    },
    {
      "verse": 11,
      "text": "Μετὰ δὲ τρεῖς μῆνας ἀνήχθημεν ἐν πλοίῳ παρακεχειμακότι ἐν τῇ νήσῳ, Ἀλεξανδρίνῳ, παρασήμῳ Διοσκούροις,"
    },
    {
      "verse": 12,
      "text": "καὶ καταχθέντες εἰς Συρακούσας ἐπεμείναμεν ἡμέρας τρεῖς·"
    },
    {
      "verse": 13,
      "text": "ὅθεν περιελθόντες κατηντήσαμεν εἰς Ῥήγιον, καὶ μετὰ μίαν ἡμέραν ἐπιγενομένου νότου δευτεραῖοι ἤλθομεν εἰς Ποτιόλους·"
    },
    {
      "verse": 14,
      "text": "οὗ εὑρόντες ἀδελφοὺς παρεκλήθημεν ἐπ᾽ αὐτοῖς ἐπιμεῖναι ἡμέρας ἑπτά, καὶ οὕτως εἰς τὴν Ῥώμην ἤλθομεν."
    },
    {
      "verse": 15,
      "text": "κἀκεῖθεν οἱ ἀδελφοὶ ἀκούσαντες τὰ περὶ ἡμῶν ἐξῆλθον εἰς ἀπάντησιν ἡμῖν ἄχρις Ἀππίου φόρου καὶ Τριῶν ταβερνῶν, οὓς ἰδὼν ὁ Παῦλος εὐχαριστήσας τῷ Θεῷ ἔλαβε θάρσος."
    },
    {
      "verse": 16,
      "text": "Ὅτε δὲ ἤλθομεν εἰς Ῥώμην, ὁ ἑκατοντάρχης παρέδωκε τοὺς δεσμίους τῷ στρατοπεδάρχῃ· τῷ δὲ Παύλῳ ἐπετράπη μένειν καθ᾽ ἑαυτὸν σὺν τῷ φυλάσσοντι αὐτὸν στρατιώτῃ."
    },
    {
      "verse": 17,
      "text": "Ἐγένετο δὲ μετὰ ἡμέρας τρεῖς συγκαλέσασθαι τὸν Παῦλον τοὺς ὄντας τῶν Ἰουδαίων πρώτους· συνελθόντων δὲ αὐτῶν ἔλεγε πρὸς αὐτούς· ἄνδρες ἀδελφοί, ἐγὼ οὐδὲν ἐναντίον ποιήσας τῷ λαῷ ἢ τοῖς ἔθεσι τοῖς πατρῴοις δέσμιος ἐξ Ἱεροσολύμων παρεδόθην εἰς τὰς χεῖρας τῶν Ῥωμαίων·"
    },
    {
      "verse": 18,
      "text": "οἵτινες ἀνακρίναντές με ἐβούλοντο ἀπολῦσαι διὰ τὸ μηδεμίαν αἰτίαν θανάτου ὑπάρχειν ἐν ἐμοί."
    },
    {
      "verse": 19,
      "text": "ἀντιλεγόντων δὲ τῶν Ἰουδαίων ἠναγκάσθην ἐπικαλέσασθαι Καίσαρα, οὐχ ὡς τοῦ ἔθνους μου ἔχων τι κατηγορῆσαι."
    },
    {
      "verse": 20,
      "text": "διὰ ταύτην οὖν τὴν αἰτίαν παρεκάλεσα ὑμᾶς ἰδεῖν καὶ προσλαλῆσαι· ἕνεκεν γὰρ τῆς ἐλπίδος τοῦ Ἰσραὴλ τὴν ἅλυσιν ταύτην περίκειμαι."
    },
    {
      "verse": 21,
      "text": "οἱ δὲ πρὸς αὐτὸν εἶπον· ἡμεῖς οὔτε γράμματα περὶ σοῦ ἐδεξάμεθα ἀπὸ τῆς Ἰουδαίας, οὔτε παραγενόμενός τις τῶν ἀδελφῶν ἀπήγγειλεν ἢ ἐλάλησέ τι περὶ σοῦ πονηρόν."
    },
    {
      "verse": 22,
      "text": "ἀξιοῦμεν δὲ παρὰ σοῦ ἀκοῦσαι ἃ φρονεῖς· περὶ μὲν γὰρ τῆς αἱρέσεως ταύτης γνωστόν ἐστιν ἡμῖν ὅτι πανταχοῦ ἀντιλέγεται."
    },
    {
      "verse": 23,
      "text": "Ταξάμενοι δὲ αὐτῷ ἡμέραν ἧκον πρὸς αὐτὸν εἰς τὴν ξενίαν πλείονες, οἷς ἐξετίθετο διαμαρτυρόμενος τὴν βασιλείαν τοῦ Θεοῦ πείθων τε αὐτοὺς τὰ περὶ τοῦ Ἰησοῦ ἀπό τε τοῦ νόμου Μωϋσέως καὶ τῶν προφητῶν ἀπὸ πρωῒ ἕως ἑσπέρας."
    },
    {
      "verse": 24,
      "text": "καὶ οἱ μὲν ἐπείθοντο τοῖς λεγομένοις, οἱ δὲ ἠπίστουν."
    },
    {
      "verse": 25,
      "text": "ἀσύμφωνοι δὲ ὄντες πρὸς ἀλλήλους ἀπελύοντο, εἰπόντος τοῦ Παύλου ῥῆμα ἕν, ὅτι καλῶς τὸ Πνεῦμα τὸ Ἅγιον ἐλάλησε διὰ Ἡσαΐου τοῦ προφήτου πρὸς τοὺς πατέρας ἡμῶν λέγον·"
    },
    {
      "verse": 26,
      "text": "\\+w πορεύθητι|strong=\"G4198\"\\+w* \\+w πρὸς|strong=\"G4314\"\\+w* \\+w τὸν|strong=\"G3588\"\\+w* \\+w λαὸν|strong=\"G2992\"\\+w* \\+w τοῦτον|strong=\"G3778\"\\+w* \\+w καὶ|strong=\"G2532\"\\+w* \\+w εἶπον|strong=\"G3004\"\\+w*· \\+w ἀκοῇ|strong=\"G0189\"\\+w* \\+w ἀκούσετε|strong=\"G0191\"\\+w* \\+w καὶ|strong=\"G2532\"\\+w* \\+w οὐ|strong=\"G3756\"\\+w* \\+w μὴ|strong=\"G3361\"\\+w* \\+w συνῆτε|strong=\"G4920\"\\+w*, \\+w καὶ|strong=\"G2532\"\\+w* \\+w βλέποντες|strong=\"G0991\"\\+w* \\+w βλέψετε|strong=\"G0991\"\\+w* \\+w καὶ|strong=\"G2532\"\\+w* \\+w οὐ|strong=\"G3756\"\\+w* \\+w μὴ|strong=\"G3361\"\\+w* \\+w ἴδητε|strong=\"G3708\"\\+w*·"
    },
    {
      "verse": 27,
      "text": "\\+w ἐπαχύνθη|strong=\"G3975\"\\+w* \\+w γὰρ|strong=\"G1063\"\\+w* \\+w ἡ|strong=\"G3588\"\\+w* \\+w καρδία|strong=\"G2588\"\\+w* \\+w τοῦ|strong=\"G3588\"\\+w* \\+w λαοῦ|strong=\"G2992\"\\+w* \\+w τούτου|strong=\"G3778\"\\+w*, \\+w καὶ|strong=\"G2532\"\\+w* \\+w τοῖς|strong=\"G3588\"\\+w* ὠσὶ \\+w βαρέως|strong=\"G0917\"\\+w* \\+w ἤκουσαν|strong=\"G0191\"\\+w*, \\+w καὶ|strong=\"G2532\"\\+w* \\+w τοὺς|strong=\"G3588\"\\+w* \\+w ὀφθαλμοὺς|strong=\"G3788\"\\+w* \\+w αὐτῶν|strong=\"G0846\"\\+w* \\+w ἐκάμμυσαν|strong=\"G2576\"\\+w*, \\+w μήποτε|strong=\"G3379\"\\+w* ἴδωσι \\+w τοῖς|strong=\"G3588\"\\+w* \\+w ὀφθαλμοῖς|strong=\"G3788\"\\+w* \\+w καὶ|strong=\"G2532\"\\+w* \\+w τοῖς|strong=\"G3588\"\\+w* \\+w ὠσὶν|strong=\"G1510\"\\+w* ἀκούσωσι \\+w καὶ|strong=\"G2532\"\\+w* \\+w τῇ|strong=\"G3588\"\\+w* \\+w καρδίᾳ|strong=\"G2588\"\\+w* συνῶσι \\+w καὶ|strong=\"G2532\"\\+w* ἐπιστρέψωσι, \\+w καὶ|strong=\"G2532\"\\+w* \\+w ἰάσομαι|strong=\"G2390\"\\+w* \\+w αὐτούς|strong=\"G0846\"\\+w*."
    },
    {
      "verse": 28,
      "text": "γνωστὸν οὖν ἔστω ὑμῖν ὅτι τοῖς ἔθνεσιν ἀπεστάλη [τοῦτο] τὸ σωτήριον τοῦ Θεοῦ, αὐτοὶ καὶ ἀκούσονται."
    },
    {
      "verse": 29,
      "text": "καὶ ταῦτα αὐτοῦ εἰπόντος ἀπῆλθον οἱ Ἰουδαῖοι πολλὴν ἔχοντες ἐν ἑαυτοῖς συζήτησιν."
    },
    {
      "verse": 30,
      "text": "Ἔμεινε δὲ ὁ Παῦλος διετίαν ὅλην ἐν ἰδίῳ μισθώματι καὶ ἀπεδέχετο πάντας τοὺς εἰσπορευομένους πρὸς αὐτόν,"
    },
    {
      "verse": 31,
      "text": "κηρύσσων τὴν βασιλείαν τοῦ Θεοῦ καὶ διδάσκων τὰ περὶ τοῦ Κυρίου Ἰησοῦ Χριστοῦ μετὰ πάσης παρρησίας ἀκωλύτως."
    }
  ]
}