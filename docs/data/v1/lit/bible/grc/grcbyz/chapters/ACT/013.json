{
  "book_id": "ACT",
  "chapter": 13,
  "verses": [
    {
      "verse": 1,
      "text": "Ἦσαν δέ τινες ἐν Ἀντιοχείᾳ κατὰ τὴν οὖσαν ἐκκλησίαν προφῆται καὶ διδάσκαλοι, ὅ τε Βαρνάβας καὶ Συμεὼν ὁ ἐπικαλούμενος Νίγερ, καὶ Λούκιος ὁ Κυρηναῖος, Μαναήν τε Ἡρῴδου τοῦ τετράρχου σύντροφος καὶ Σαῦλος."
    },
    {
      "verse": 2,
      "text": "λειτουργούντων δὲ αὐτῶν τῷ Κυρίῳ καὶ νηστευόντων εἶπε τὸ Πνεῦμα τὸ Ἅγιον· ἀφορίσατε δή μοι τὸν Βαρνάβαν καὶ τὸν Σαῦλον εἰς τὸ ἔργον ὃ προσκέκλημαι αὐτούς."
    },
    {
      "verse": 3,
      "text": "τότε νηστεύσαντες καὶ προσευξάμενοι καὶ ἐπιθέντες αὐτοῖς τὰς χεῖρας ἀπέλυσαν."
    },
    {
      "verse": 4,
      "text": "Οὗτοι μὲν οὖν ἐκπεμφθέντες ὑπὸ τοῦ Πνεύματος τοῦ Ἁγίου κατῆλθον εἰς τὴν Σελεύκειαν, ἐκεῖθέν τε ἀπέπλευσαν εἰς τὴν Κύπρον,"
    },
    {
      "verse": 5,
      "text": "καὶ γενόμενοι ἐν Σαλαμῖνι κατήγγελλον τὸν λόγον τοῦ Θεοῦ ἐν ταῖς συναγωγαῖς τῶν Ἰουδαίων· εἶχον δὲ καὶ Ἰωάννην ὑπηρέτην."
    },
    {
      "verse": 6,
      "text": "Διελθόντες δὲ τὴν νῆσον ἄχρι Πάφου εὗρόν τινα μάγον ψευδοπροφήτην Ἰουδαῖον ᾧ ὄνομα Βαριησοῦς,"
    },
    {
      "verse": 7,
      "text": "ὃς ἦν σὺν τῷ ἀνθυπάτῳ Σεργίῳ Παύλῳ, ἀνδρὶ συνετῷ. οὗτος προσκαλεσάμενος Βαρνάβαν καὶ Σαῦλον ἐπεζήτησεν ἀκοῦσαι τὸν λόγον τοῦ Θεοῦ·"
    },
    {
      "verse": 8,
      "text": "ἀνθίστατο δὲ αὐτοῖς Ἐλύμας ὁ μάγος — οὕτω γὰρ μεθερμηνεύεται τὸ ὄνομα αὐτοῦ — ζητῶν διαστρέψαι τὸν ἀνθύπατον ἀπὸ τῆς πίστεως."
    },
    {
      "verse": 9,
      "text": "Σαῦλος δέ, ὁ καὶ Παῦλος, πλησθεὶς Πνεύματος Ἁγίου καὶ ἀτενίσας πρὸς αὐτὸν"
    },
    {
      "verse": 10,
      "text": "εἶπεν· ὦ πλήρης παντὸς δόλου καὶ πάσης ῥᾳδιουργίας, υἱὲ διαβόλου, ἐχθρὲ πάσης δικαιοσύνης, οὐ παύσῃ διαστρέφων τὰς ὁδοὺς Κυρίου τὰς εὐθείας;"
    },
    {
      "verse": 11,
      "text": "καὶ νῦν ἰδοὺ χεὶρ Κυρίου ἐπὶ σέ, καὶ ἔσῃ τυφλὸς μὴ βλέπων τὸν ἥλιον ἄχρι καιροῦ. παραχρῆμα δὲ ἔπεσεν ἐπ᾽ αὐτὸν ἀχλὺς καὶ σκότος, καὶ περιάγων ἐζήτει χειραγωγούς."
    },
    {
      "verse": 12,
      "text": "τότε ἰδὼν ὁ ἀνθύπατος τὸ γεγονὸς ἐπίστευσεν, ἐκπλησσόμενος ἐπὶ τῇ διδαχῇ τοῦ Κυρίου."
    },
    {
      "verse": 13,
      "text": "Ἀναχθέντες δὲ ἀπὸ τῆς Πάφου οἱ περὶ τὸν Παῦλον ἦλθον εἰς Πέργην τῆς Παμφυλίας· Ἰωάννης δὲ ἀποχωρήσας ἀπ᾽ αὐτῶν ὑπέστρεψεν εἰς Ἱεροσόλυμα."
    },
    {
      "verse": 14,
      "text": "Αὐτοὶ δὲ διελθόντες ἀπὸ τῆς Πέργης παρεγένοντο εἰς Ἀντιόχειαν τῆς Πισιδίας, καὶ εἰσελθόντες εἰς τὴν συναγωγὴν τῇ ἡμέρᾳ τῶν σαββάτων ἐκάθισαν."
    },
    {
      "verse": 15,
      "text": "μετὰ δὲ τὴν ἀνάγνωσιν τοῦ νόμου καὶ τῶν προφητῶν ἀπέστειλαν οἱ ἀρχισυνάγωγοι πρὸς αὐτοὺς λέγοντες· ἄνδρες ἀδελφοί, εἰ ἔστι λόγος ἐν ὑμῖν παρακλήσεως πρὸς τὸν λαόν, λέγετε."
    },
    {
      "verse": 16,
      "text": "ἀναστὰς δὲ Παῦλος καὶ κατασείσας τῇ χειρὶ εἶπεν· ἄνδρες Ἰσραηλῖται καὶ οἱ φοβούμενοι τὸν Θεόν, ἀκούσατε."
    },
    {
      "verse": 17,
      "text": "ὁ Θεὸς τοῦ λαοῦ τούτου [Ἰσραὴλ] ἐξελέξατο τοὺς πατέρας ἡμῶν, καὶ τὸν λαὸν ὕψωσεν ἐν τῇ παροικίᾳ ἐν γῇ Αἰγύπτῳ, καὶ μετὰ βραχίονος ὑψηλοῦ ἐξήγαγεν αὐτοὺς ἐξ αὐτῆς,"
    },
    {
      "verse": 18,
      "text": "καὶ ὡς τεσσαρακονταετῆ χρόνον ἐτροποφόρησεν αὐτοὺς ἐν τῇ ἐρήμῳ,"
    },
    {
      "verse": 19,
      "text": "καὶ καθελὼν ἔθνη ἑπτὰ ἐν γῇ Χαναὰν κατεκληρονόμησεν αὐτοῖς τὴν γῆν αὐτῶν."
    },
    {
      "verse": 20,
      "text": "καὶ μετὰ ταῦτα ὡς ἔτεσι τετρακοσίοις καὶ πεντήκοντα ἔδωκε κριτὰς ἕως Σαμουὴλ τοῦ προφήτου."
    },
    {
      "verse": 21,
      "text": "κἀκεῖθεν ᾐτήσαντο βασιλέα, καὶ ἔδωκεν αὐτοῖς ὁ Θεὸς τὸν Σαοὺλ υἱὸν Κίς, ἄνδρα ἐκ φυλῆς Βενιαμίν, ἔτη τεσσαράκοντα·"
    },
    {
      "verse": 22,
      "text": "καὶ μεταστήσας αὐτὸν ἤγειρεν αὐτοῖς τὸν Δαυῒδ εἰς βασιλέα, ᾧ καὶ εἶπε μαρτυρήσας· \\+w εὗρον|strong=\"G2147\"\\+w* \\+w Δαυῒδ|strong=\"G1138\"\\+w* \\+w τὸν|strong=\"G3588\"\\+w* \\+w τοῦ|strong=\"G3588\"\\+w* \\+w Ἰεσσαί|strong=\"G2421\"\\+w*, \\+w ἄνδρα|strong=\"G0435\"\\+w* \\+w κατὰ|strong=\"G2596\"\\+w* \\+w τὴν|strong=\"G3588\"\\+w* \\+w καρδίαν|strong=\"G2588\"\\+w* \\+w μου|strong=\"G1473\"\\+w*, \\+w ὃς|strong=\"G3739\"\\+w* \\+w ποιήσει|strong=\"G4160\"\\+w* \\+w πάντα|strong=\"G3956\"\\+w* \\+w τὰ|strong=\"G3588\"\\+w* \\+w θελήματά|strong=\"G2307\"\\+w* \\+w μου|strong=\"G1473\"\\+w*."
    },
    {
      "verse": 23,
      "text": "τούτου ὁ Θεὸς ἀπὸ τοῦ σπέρματος κατ᾽ ἐπαγγελίαν ἤγαγε τῷ Ἰσραὴλ σωτηρίαν,"
    },
    {
      "verse": 24,
      "text": "προκηρύξαντος Ἰωάννου πρὸ προσώπου τῆς εἰσόδου αὐτοῦ βάπτισμα μετανοίας παντὶ τῷ λαῷ Ἰσραήλ."
    },
    {
      "verse": 25,
      "text": "ὡς δὲ ἐπλήρου ὁ Ἰωάννης τὸν δρόμον, ἔλεγε· τίνα με ὑπονοεῖτε εἶναι; οὐκ εἰμὶ ἐγώ, ἀλλ᾽ ἰδοὺ ἔρχεται μετ᾽ ἐμὲ οὗ οὐκ εἰμὶ ἄξιος τὸ ὑπόδημα τῶν ποδῶν λῦσαι."
    },
    {
      "verse": 26,
      "text": "Ἄνδρες ἀδελφοί, υἱοὶ γένους Ἀβραὰμ καὶ οἱ ἐν ὑμῖν φοβούμενοι τὸν Θεόν, ὑμῖν ὁ λόγος τῆς σωτηρίας ταύτης ἀπεστάλη."
    },
    {
      "verse": 27,
      "text": "οἱ γὰρ κατοικοῦντες [ἐν] Ἱερουσαλὴμ καὶ οἱ ἄρχοντες αὐτῶν τοῦτον ἀγνοήσαντες, καὶ τὰς φωνὰς τῶν προφητῶν τὰς κατὰ πᾶν σάββατον ἀναγινωσκομένας κρίναντες ἐπλήρωσαν,"
    },
    {
      "verse": 28,
      "text": "καὶ μηδεμίαν αἰτίαν θανάτου εὑρόντες ᾐτήσαντο Πιλᾶτον ἀναιρεθῆναι αὐτόν."
    },
    {
      "verse": 29,
      "text": "ὡς δὲ ἐτέλεσαν πάντα τὰ περὶ αὐτοῦ γεγραμμένα, καθελόντες ἀπὸ τοῦ ξύλου ἔθηκαν εἰς μνημεῖον."
    },
    {
      "verse": 30,
      "text": "ὁ δὲ Θεὸς ἤγειρεν αὐτὸν ἐκ νεκρῶν·"
    },
    {
      "verse": 31,
      "text": "ὃς ὤφθη ἐπὶ ἡμέρας πλείους τοῖς συναναβᾶσιν αὐτῷ ἀπὸ τῆς Γαλιλαίας εἰς Ἱερουσαλήμ, οἵτινές εἰσι μάρτυρες αὐτοῦ πρὸς τὸν λαόν."
    },
    {
      "verse": 32,
      "text": "καὶ ἡμεῖς ὑμᾶς εὐαγγελιζόμεθα τὴν πρὸς τοὺς πατέρας ἐπαγγελίαν γενομένην, ὅτι ταύτην ὁ Θεὸς ἐκπεπλήρωκε τοῖς τέκνοις αὐτῶν, ἡμῖν, ἀναστήσας Ἰησοῦν,"
    },
    {
      "verse": 33,
      "text": "ὡς καὶ ἐν τῷ ψαλμῷ τῷ δευτέρῳ γέγραπται· \\+w υἱός|strong=\"G5207\"\\+w* \\+w μου|strong=\"G1473\"\\+w* \\+w εἶ|strong=\"G1487\"\\+w* \\+w σύ|strong=\"G4771\"\\+w*, \\+w ἐγὼ|strong=\"G1473\"\\+w* \\+w σήμερον|strong=\"G4594\"\\+w* \\+w γεγέννηκά|strong=\"G1080\"\\+w* \\+w σε|strong=\"G4771\"\\+w*."
    },
    {
      "verse": 34,
      "text": "ὅτι δὲ ἀνέστησεν αὐτὸν ἐκ νεκρῶν μηκέτι μέλλοντα ὑποστρέφειν εἰς διαφθοράν, οὕτως εἴρηκεν, ὅτι δώσω ὑμῖν\\+w τὰ|strong=\"G3588\"\\+w* \\+w ὅσια|strong=\"G3741\"\\+w* \\+w Δαυῒδ|strong=\"G1138\"\\+w* \\+w τὰ|strong=\"G3588\"\\+w* \\+w πιστά|strong=\"G4103\"\\+w*."
    },
    {
      "verse": 35,
      "text": "διὸ καὶ ἐν ἑτέρῳ λέγει· \\+w οὐ|strong=\"G3756\"\\+w* \\+w δώσεις|strong=\"G1325\"\\+w* \\+w τὸν|strong=\"G3588\"\\+w* \\+w ὅσιόν|strong=\"G3741\"\\+w* \\+w σου|strong=\"G4771\"\\+w* \\+w ἰδεῖν|strong=\"G3708\"\\+w* \\+w διαφθοράν|strong=\"G1312\"\\+w*."
    },
    {
      "verse": 36,
      "text": "Δαυῒδ μὲν γὰρ ἰδίᾳ γενεᾷ ὑπηρετήσας τῇ τοῦ Θεοῦ βουλῇ ἐκοιμήθη καὶ προσετέθη πρὸς τοὺς πατέρας αὐτοῦ καὶ εἶδε διαφθοράν·"
    },
    {
      "verse": 37,
      "text": "ὃν δὲ ὁ Θεὸς ἤγειρεν, οὐκ εἶδε διαφθοράν."
    },
    {
      "verse": 38,
      "text": "γνωστὸν οὖν ἔστω ὑμῖν, ἄνδρες ἀδελφοί, ὅτι διὰ τούτου ὑμῖν ἄφεσις ἁμαρτιῶν καταγγέλλεται,"
    },
    {
      "verse": 39,
      "text": "καὶ ἀπὸ πάντων ὧν οὐκ ἠδυνήθητε ἐν τῷ νόμῳ Μωϋσέως δικαιωθῆναι, ἐν τούτῳ πᾶς ὁ πιστεύων δικαιοῦται."
    },
    {
      "verse": 40,
      "text": "βλέπετε οὖν μὴ ἐπέλθῃ ἐφ᾽ ὑμᾶς τὸ εἰρημένον ἐν τοῖς προφήταις·"
    },
    {
      "verse": 41,
      "text": "\\+w ἴδετε|strong=\"G3708\"\\+w*, \\+w οἱ|strong=\"G3588\"\\+w* \\+w καταφρονηταί|strong=\"G2707\"\\+w*, \\+w καὶ|strong=\"G2532\"\\+w* \\+w θαυμάσατε|strong=\"G2296\"\\+w* \\+w καὶ|strong=\"G2532\"\\+w* \\+w ἀφανίσθητε|strong=\"G0853\"\\+w*, \\+w ὅτι|strong=\"G3754\"\\+w* \\+w ἔργον|strong=\"G2041\"\\+w* \\+w ἐγὼ|strong=\"G1473\"\\+w* \\+w ἐργάζομαι|strong=\"G2038\"\\+w* \\+w ἐν|strong=\"G1722\"\\+w* \\+w ταῖς|strong=\"G3588\"\\+w* \\+w ἡμέραις|strong=\"G2250\"\\+w* \\+w ὑμῶν|strong=\"G4771\"\\+w*,[\\+w ἔργον|strong=\"G2041\"\\+w*]\\+w ᾧ|strong=\"G3739\"\\+w* \\+w οὐ|strong=\"G3756\"\\+w* \\+w μὴ|strong=\"G3361\"\\+w* \\+w πιστεύσητε|strong=\"G4100\"\\+w* \\+w ἐάν|strong=\"G1437\"\\+w* \\+w τις|strong=\"G5100\"\\+w* \\+w ἐκδιηγῆται|strong=\"G1555\"\\+w* \\+w ὑμῖν|strong=\"G4771\"\\+w*."
    },
    {
      "verse": 42,
      "text": "Ἐξιόντων δὲ αὐτῶν ἐκ τῆς συναγωγῆς [τῶν Ἰουδαίων] παρεκάλουν τὰ ἔθνη εἰς τὸ μεταξὺ σάββατον λαληθῆναι αὐτοῖς τὰ ῥήματα ταῦτα."
    },
    {
      "verse": 43,
      "text": "λυθείσης δὲ τῆς συναγωγῆς ἠκολούθησαν πολλοὶ τῶν Ἰουδαίων καὶ τῶν σεβομένων προσηλύτων τῷ Παύλῳ καὶ τῷ Βαρνάβᾳ, οἵτινες προσλαλοῦντες αὐτοῖς ἔπειθον αὐτοὺς προσμένειν τῇ χάριτι τοῦ Θεοῦ."
    },
    {
      "verse": 44,
      "text": "Τῷ τε ἐρχομένῳ σαββάτῳ σχεδὸν πᾶσα ἡ πόλις συνήχθη ἀκοῦσαι τὸν λόγον τοῦ Θεοῦ."
    },
    {
      "verse": 45,
      "text": "ἰδόντες δὲ οἱ Ἰουδαῖοι τοὺς ὄχλους ἐπλήσθησαν ζήλου καὶ ἀντέλεγον τοῖς ὑπὸ τοῦ Παύλου λεγομένοις ἀντιλέγοντες καὶ βλασφημοῦντες."
    },
    {
      "verse": 46,
      "text": "παρρησιασάμενοι δὲ ὁ Παῦλος καὶ ὁ Βαρνάβας εἶπον· ὑμῖν ἦν ἀναγκαῖον πρῶτον λαληθῆναι τὸν λόγον τοῦ Θεοῦ· ἐπειδὴ δὲ ἀπωθεῖσθε αὐτὸν καὶ οὐκ ἀξίους κρίνετε ἑαυτοὺς τῆς αἰωνίου ζωῆς, ἰδοὺ στρεφόμεθα εἰς τὰ ἔθνη."
    },
    {
      "verse": 47,
      "text": "οὕτω γὰρ ἐντέταλται ἡμῖν ὁ Κύριος· \\+w τέθεικά|strong=\"G5087\"\\+w* \\+w σε|strong=\"G4771\"\\+w* \\+w εἰς|strong=\"G1519\"\\+w* \\+w φῶς|strong=\"G5457\"\\+w* \\+w ἐθνῶν|strong=\"G1484\"\\+w* \\+w τοῦ|strong=\"G3588\"\\+w* \\+w εἶναί|strong=\"G1510\"\\+w* \\+w σε|strong=\"G4771\"\\+w* \\+w εἰς|strong=\"G1519\"\\+w* \\+w σωτηρίαν|strong=\"G4991\"\\+w* \\+w ἕως|strong=\"G2193\"\\+w* \\+w ἐσχάτου|strong=\"G2078\"\\+w* \\+w τῆς|strong=\"G3588\"\\+w* \\+w γῆς|strong=\"G1093\"\\+w*."
    },
    {
      "verse": 48,
      "text": "ἀκούοντα δὲ τὰ ἔθνη ἔχαιρον καὶ ἐδέξαντο τὸν λόγον τοῦ Κυρίου, καὶ ἐπίστευσαν ὅσοι ἦσαν τεταγμένοι εἰς ζωὴν αἰώνιον·"
    },
    {
      "verse": 49,
      "text": "διεφέρετο δὲ ὁ λόγος τοῦ Κυρίου δι᾽ ὅλης τῆς χώρας."
    },
    {
      "verse": 50,
      "text": "οἱ δὲ Ἰουδαῖοι παρώτρυναν τὰς σεβομένας γυναῖκας καὶ τὰς εὐσχήμονας καὶ τοὺς πρώτους τῆς πόλεως καὶ ἐπήγειραν διωγμὸν ἐπὶ τὸν Παῦλον καὶ τὸν Βαρνάβαν, καὶ ἐξέβαλον αὐτοὺς ἀπὸ τῶν ὁρίων αὐτῶν."
    },
    {
      "verse": 51,
      "text": "οἱ δὲ ἐκτιναξάμενοι τὸν κονιορτὸν τῶν ποδῶν αὐτῶν ἐπ᾽ αὐτοὺς ἦλθον εἰς Ἰκόνιον."
    },
    {
      "verse": 52,
      "text": "οἱ δὲ μαθηταὶ ἐπληροῦντο χαρᾶς καὶ Πνεύματος Ἁγίου."
    }
  ]
}