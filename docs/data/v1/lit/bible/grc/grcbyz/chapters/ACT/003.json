{
  "book_id": "ACT",
  "chapter": 3,
  "verses": [
    {
      "verse": 1,
      "text": "Ἐπὶ τὸ αὐτὸ δὲ Πέτρος καὶ Ἰωάννης ἀνέβαινον εἰς τὸ ἱερὸν ἐπὶ τὴν ὥραν τῆς προσευχῆς τὴν ἐνάτην."
    },
    {
      "verse": 2,
      "text": "καί τις ἀνὴρ χωλὸς ἐκ κοιλίας μητρὸς αὐτοῦ ὑπάρχων ἐβαστάζετο, ὃν ἐτίθουν καθ᾽ ἡμέραν πρὸς τὴν θύραν τοῦ ἱεροῦ τὴν λεγομένην ὡραίαν τοῦ αἰτεῖν ἐλεημοσύνην παρὰ τῶν εἰσπορευομένων εἰς τὸ ἱερόν·"
    },
    {
      "verse": 3,
      "text": "ὃς ἰδὼν Πέτρον καὶ Ἰωάννην μέλλοντας εἰσιέναι εἰς τὸ ἱερὸν ἠρώτα ἐλεημοσύνην."
    },
    {
      "verse": 4,
      "text": "ἀτενίσας δὲ Πέτρος εἰς αὐτὸν σὺν τῷ Ἰωάννῃ εἶπε· βλέψον εἰς ἡμᾶς."
    },
    {
      "verse": 5,
      "text": "ὁ δὲ ἐπεῖχεν αὐτοῖς προσδοκῶν τι παρ᾽ αὐτῶν λαβεῖν."
    },
    {
      "verse": 6,
      "text": "εἶπε δὲ Πέτρος· ἀργύριον καὶ χρυσίον οὐχ ὑπάρχει μοι· ὃ δὲ ἔχω τοῦτό σοι δίδωμι· ἐν τῷ ὀνόματι Ἰησοῦ Χριστοῦ τοῦ Ναζωραίου ἔγειρε καὶ περιπάτει."
    },
    {
      "verse": 7,
      "text": "καὶ πιάσας αὐτὸν τῆς δεξιᾶς χειρὸς ἤγειρε· παραχρῆμα δὲ ἐστερεώθησαν αὐτοῦ αἱ βάσεις καὶ τὰ σφυρά,"
    },
    {
      "verse": 8,
      "text": "καὶ ἐξαλλόμενος ἔστη καὶ περιεπάτει, καὶ εἰσῆλθε σὺν αὐτοῖς εἰς τὸ ἱερὸν περιπατῶν καὶ ἁλλόμενος καὶ αἰνῶν τὸν Θεόν."
    },
    {
      "verse": 9,
      "text": "καὶ εἶδεν αὐτὸν πᾶς ὁ λαὸς περιπατοῦντα καὶ αἰνοῦντα τὸν Θεόν·"
    },
    {
      "verse": 10,
      "text": "ἐπεγίνωσκόν τε αὐτὸν ὅτι οὗτος ἦν ὁ πρὸς τὴν ἐλεημοσύνην καθήμενος ἐπὶ τῇ ὡραίᾳ πύλῃ τοῦ ἱεροῦ, καὶ ἐπλήσθησαν θάμβους καὶ ἐκστάσεως ἐπὶ τῷ συμβεβηκότι αὐτῷ."
    },
    {
      "verse": 11,
      "text": "Κρατοῦντος δὲ τοῦ ἰαθέντος χωλοῦ τὸν Πέτρον καὶ Ἰωάννην συνέδραμε πρὸς αὐτοὺς πᾶς ὁ λαὸς ἐπὶ τῇ στοᾷ τῇ καλουμένῃ Σολομῶντος ἔκθαμβοι."
    },
    {
      "verse": 12,
      "text": "ἰδὼν δὲ Πέτρος ἀπεκρίνατο πρὸς τὸν λαόν· ἄνδρες Ἰσραηλῖται, τί θαυμάζετε ἐπὶ τούτῳ, ἢ ἡμῖν τί ἀτενίζετε ὡς ἰδίᾳ δυνάμει ἢ εὐσεβείᾳ πεποιηκόσι τοῦ περιπατεῖν αὐτόν;"
    },
    {
      "verse": 13,
      "text": "ὁ Θεὸς Ἀβραὰμ καὶ Ἰσαὰκ καὶ Ἰακώβ, ὁ Θεὸς τῶν πατέρων ἡμῶν, ἐδόξασε τὸν παῖδα αὐτοῦ Ἰησοῦν· ὃν ὑμεῖς μὲν παρεδώκατε καὶ ἠρνήσασθε αὐτὸν κατὰ πρόσωπον Πιλάτου, κρίναντος ἐκείνου ἀπολύειν·"
    },
    {
      "verse": 14,
      "text": "ὑμεῖς δὲ τὸν ἅγιον καὶ δίκαιον ἠρνήσασθε, καὶ ᾐτήσασθε ἄνδρα φονέα χαρισθῆναι ὑμῖν,"
    },
    {
      "verse": 15,
      "text": "τὸν δὲ ἀρχηγὸν τῆς ζωῆς ἀπεκτείνατε, ὃν ὁ Θεὸς ἤγειρεν ἐκ νεκρῶν, οὗ ἡμεῖς μάρτυρές ἐσμεν."
    },
    {
      "verse": 16,
      "text": "καὶ ἐπὶ τῇ πίστει τοῦ ὀνόματος αὐτοῦ τοῦτον, ὃν θεωρεῖτε καὶ οἴδατε, ἐστερέωσε τὸ ὄνομα αὐτοῦ, καὶ ἡ πίστις ἡ δι᾽ αὐτοῦ ἔδωκεν αὐτῷ τὴν ὁλοκληρίαν ταύτην ἀπέναντι πάντων ὑμῶν."
    },
    {
      "verse": 17,
      "text": "καὶ νῦν, ἀδελφοί, οἶδα ὅτι κατὰ ἄγνοιαν ἐπράξατε, ὥσπερ καὶ οἱ ἄρχοντες ὑμῶν·"
    },
    {
      "verse": 18,
      "text": "ὁ δὲ Θεὸς ἃ προκατήγγειλε διὰ στόματος πάντων τῶν προφητῶν αὐτοῦ παθεῖν τὸν Χριστόν, ἐπλήρωσεν οὕτω."
    },
    {
      "verse": 19,
      "text": "μετανοήσατε οὖν καὶ ἐπιστρέψατε εἰς τὸ ἐξαλειφθῆναι ὑμῶν τὰς ἁμαρτίας,"
    },
    {
      "verse": 20,
      "text": "ὅπως ἂν ἔλθωσι καιροὶ ἀναψύξεως ἀπὸ προσώπου τοῦ Κυρίου καὶ ἀποστείλῃ τὸν προκεχειρισμένον ὑμῖν Χριστὸν Ἰησοῦν,"
    },
    {
      "verse": 21,
      "text": "ὃν δεῖ οὐρανὸν μὲν δέξασθαι ἄχρι χρόνων ἀποκαταστάσεως πάντων ὧν ἐλάλησεν ὁ Θεὸς διὰ στόματος [πάντων] ἁγίων αὐτοῦ προφητῶν ἀπ᾽ αἰῶνος."
    },
    {
      "verse": 22,
      "text": "Μωϋσῆς μὲν γὰρ πρὸς τοὺς πατέρας εἶπεν \\+w ὅτι|strong=\"G3754\"\\+w* \\+w προφήτην|strong=\"G4396\"\\+w* \\+w ὑμῖν|strong=\"G4771\"\\+w* \\+w ἀναστήσει|strong=\"G0450\"\\+w* \\+w Κύριος|strong=\"G2962\"\\+w* \\+w ὁ|strong=\"G3588\"\\+w* \\+w Θεὸς|strong=\"G2316\"\\+w* \\+w ὑμῶν|strong=\"G4771\"\\+w* \\+w ἐκ|strong=\"G1537\"\\+w* \\+w τῶν|strong=\"G3588\"\\+w* \\+w ἀδελφῶν|strong=\"G0080\"\\+w* \\+w ὑμῶν|strong=\"G4771\"\\+w* \\+w ὡς|strong=\"G5613\"\\+w* \\+w ἐμέ|strong=\"G1473\"\\+w*· \\+w αὐτοῦ|strong=\"G0846\"\\+w* \\+w ἀκούσεσθε|strong=\"G0191\"\\+w* \\+w κατὰ|strong=\"G2596\"\\+w* \\+w πάντα|strong=\"G3956\"\\+w* \\+w ὅσα|strong=\"G3745\"\\+w* \\+w ἂν|strong=\"G0302\"\\+w* \\+w λαλήσῃ|strong=\"G2980\"\\+w* \\+w πρὸς|strong=\"G4314\"\\+w* \\+w ὑμᾶς|strong=\"G4771\"\\+w*."
    },
    {
      "verse": 23,
      "text": "\\+w ἔσται|strong=\"G1510\"\\+w* \\+w δὲ|strong=\"G1161\"\\+w* \\+w πᾶσα|strong=\"G3956\"\\+w* \\+w ψυχή|strong=\"G5590\"\\+w*, \\+w ἥτις|strong=\"G3748\"\\+w* \\+w ἐὰν|strong=\"G1437\"\\+w* \\+w μὴ|strong=\"G3361\"\\+w* \\+w ἀκούσῃ|strong=\"G0191\"\\+w* \\+w τοῦ|strong=\"G3588\"\\+w* \\+w προφήτου|strong=\"G4396\"\\+w* \\+w ἐκείνου|strong=\"G1565\"\\+w*, \\+w ἐξολοθρευθήσεται|strong=\"G1842\"\\+w* \\+w ἐκ|strong=\"G1537\"\\+w* \\+w τοῦ|strong=\"G3588\"\\+w* \\+w λαοῦ|strong=\"G2992\"\\+w*."
    },
    {
      "verse": 24,
      "text": "καὶ πάντες δὲ οἱ προφῆται ἀπὸ Σαμουὴλ καὶ τῶν καθεξῆς ὅσοι ἐλάλησαν, καὶ κατήγγειλαν τὰς ἡμέρας ταύτας."
    },
    {
      "verse": 25,
      "text": "ὑμεῖς ἐστε υἱοὶ τῶν προφητῶν καὶ τῆς διαθήκης ἧς διέθετο ὁ Θεὸς πρὸς τοὺς πατέρας ἡμῶν, λέγων πρὸς Ἀβραάμ· \\+w καὶ|strong=\"G2532\"\\+w* \\+w ἐν|strong=\"G1722\"\\+w* \\+w τῷ|strong=\"G3588\"\\+w* \\+w σπέρματί|strong=\"G4690\"\\+w* \\+w σου|strong=\"G4771\"\\+w* \\+w ἐνευλογηθήσονται|strong=\"G1757\"\\+w* \\+w πᾶσαι|strong=\"G3956\"\\+w* \\+w αἱ|strong=\"G3588\"\\+w* \\+w πατριαὶ|strong=\"G3965\"\\+w* \\+w τῆς|strong=\"G3588\"\\+w* \\+w γῆς|strong=\"G1093\"\\+w*."
    },
    {
      "verse": 26,
      "text": "ὑμῖν πρῶτον ὁ Θεὸς ἀναστήσας τὸν παῖδα αὐτοῦ Ἰησοῦν ἀπέστειλεν αὐτὸν εὐλογοῦντα ὑμᾶς ἐν τῷ ἀποστρέφειν ἕκαστον ἀπὸ τῶν πονηριῶν ὑμῶν."
    }
  ]
}