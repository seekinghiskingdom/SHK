{
  "book_id": "1PE",
  "chapter": 1,
  "verses": [
    {
      "verse": 1,
      "text": "Πέτρος, ἀπόστολος Ἰησοῦ Χριστοῦ, ἐκλεκτοῖς παρεπιδήμοις διασπορᾶς Πόντου, Γαλατίας, Καππαδοκίας, Ἀσίας καὶ Βιθυνίας,"
    },
    {
      "verse": 2,
      "text": "κατὰ πρόγνωσιν Θεοῦ πατρός, ἐν ἁγιασμῷ Πνεύματος, εἰς ὑπακοὴν καὶ ῥαντισμὸν αἵματος Ἰησοῦ Χριστοῦ· χάρις ὑμῖν καὶ εἰρήνη πληθυνθείη."
    },
    {
      "verse": 3,
      "text": "Εὐλογητὸς ὁ Θεὸς καὶ πατὴρ τοῦ Κυρίου ἡμῶν Ἰησοῦ Χριστοῦ, ὁ κατὰ τὸ πολὺ αὐτοῦ ἔλεος ἀναγεννήσας ἡμᾶς εἰς ἐλπίδα ζῶσαν δι᾽ ἀναστάσεως Ἰησοῦ Χριστοῦ ἐκ νεκρῶν,"
    },
    {
      "verse": 4,
      "text": "εἰς κληρονομίαν ἄφθαρτον καὶ ἀμίαντον καὶ ἀμάραντον, τετηρημένην ἐν οὐρανοῖς εἰς ὑμᾶς"
    },
    {
      "verse": 5,
      "text": "τοὺς ἐν δυνάμει Θεοῦ φρουρουμένους διὰ πίστεως εἰς σωτηρίαν ἑτοίμην ἀποκαλυφθῆναι ἐν καιρῷ ἐσχάτῳ·"
    },
    {
      "verse": 6,
      "text": "ἐν ᾧ ἀγαλλιᾶσθε, ὀλίγον ἄρτι, εἰ δέον ἐστί, λυπηθέντες ἐν ποικίλοις πειρασμοῖς,"
    },
    {
      "verse": 7,
      "text": "ἵνα τὸ δοκίμιον ὑμῶν τῆς πίστεως πολυτιμότερον χρυσίου τοῦ ἀπολλυμένου διὰ πυρὸς δὲ δοκιμαζομένου εὑρεθῇ εἰς ἔπαινον καὶ τιμὴν καὶ δόξαν ἐν ἀποκαλύψει Ἰησοῦ Χριστοῦ,"
    },
    {
      "verse": 8,
      "text": "ὃν οὐκ εἰδότες ἀγαπᾶτε, εἰς ὃν ἄρτι μὴ ὁρῶντες, πιστεύοντες δὲ ἀγαλλιᾶσθε χαρᾷ ἀνεκλαλήτῳ καὶ δεδοξασμένῃ,"
    },
    {
      "verse": 9,
      "text": "κομιζόμενοι τὸ τέλος τῆς πίστεως ὑμῶν, σωτηρίαν ψυχῶν."
    },
    {
      "verse": 10,
      "text": "περὶ ἧς σωτηρίας ἐξεζήτησαν καὶ ἐξηρεύνησαν προφῆται οἱ περὶ τῆς εἰς ὑμᾶς χάριτος προφητεύσαντες,"
    },
    {
      "verse": 11,
      "text": "ἐρευνῶντες εἰς τίνα ἢ ποῖον καιρὸν ἐδήλου τὸ ἐν αὐτοῖς Πνεῦμα Χριστοῦ προμαρτυρόμενον τὰ εἰς Χριστὸν παθήματα καὶ τὰς μετὰ ταῦτα δόξας·"
    },
    {
      "verse": 12,
      "text": "οἷς ἀπεκαλύφθη ὅτι οὐχ ἑαυτοῖς, ὑμῖν δὲ διηκόνουν αὐτά, ἃ νῦν ἀνηγγέλη ὑμῖν διὰ τῶν εὐαγγελισαμένων ὑμᾶς ἐν Πνεύματι Ἁγίῳ ἀποσταλέντι ἀπ᾽ οὐρανοῦ, εἰς ἃ ἐπιθυμοῦσιν ἄγγελοι παρακύψαι."
    },
    {
      "verse": 13,
      "text": "Διὸ ἀναζωσάμενοι τὰς ὀσφύας τῆς διανοίας ὑμῶν, νήφοντες, τελείως ἐλπίσατε ἐπὶ τὴν φερομένην ὑμῖν χάριν ἐν ἀποκαλύψει Ἰησοῦ Χριστοῦ,"
    },
    {
      "verse": 14,
      "text": "ὡς τέκνα ὑπακοῆς μὴ συσχηματιζόμενοι ταῖς πρότερον ἐν τῇ ἀγνοίᾳ ὑμῶν ἐπιθυμίαις,"
    },
    {
      "verse": 15,
      "text": "ἀλλὰ κατὰ τὸν καλέσαντα ὑμᾶς ἅγιον καὶ αὐτοὶ ἅγιοι ἐν πάσῃ ἀναστροφῇ γενήθητε,"
    },
    {
      "verse": 16,
      "text": "διότι γέγραπται· \\+w ἅγιοι|strong=\"G0040\"\\+w* \\+w γίνεσθε|strong=\"G1096\"\\+w*, \\+w ὅτι|strong=\"G3754\"\\+w* \\+w ἐγὼ|strong=\"G1473\"\\+w* \\+w ἅγιός|strong=\"G0040\"\\+w* \\+w εἰμι|strong=\"G1510\"\\+w*."
    },
    {
      "verse": 17,
      "text": "καὶ εἰ πατέρα ἐπικαλεῖσθε τὸν ἀπροσωπολήπτως κρίνοντα κατὰ τὸ ἑκάστου ἔργον, ἐν φόβῳ τὸν τῆς παροικίας ὑμῶν χρόνον ἀναστράφητε,"
    },
    {
      "verse": 18,
      "text": "εἰδότες ὅτι οὐ φθαρτοῖς, ἀργυρίῳ ἢ χρυσίῳ, ἐλυτρώθητε ἐκ τῆς ματαίας ὑμῶν ἀναστροφῆς πατροπαραδότου,"
    },
    {
      "verse": 19,
      "text": "ἀλλὰ τιμίῳ αἵματι ὡς ἀμνοῦ ἀμώμου καὶ ἀσπίλου Χριστοῦ,"
    },
    {
      "verse": 20,
      "text": "προεγνωσμένου μὲν πρὸ καταβολῆς κόσμου, φανερωθέντος δὲ ἐπ᾽ ἐσχάτων τῶν χρόνων δι᾽ ὑμᾶς"
    },
    {
      "verse": 21,
      "text": "τοὺς δι᾽ αὐτοῦ πιστεύοντας εἰς Θεὸν τὸν ἐγείραντα αὐτὸν ἐκ νεκρῶν καὶ δόξαν αὐτῷ δόντα, ὥστε τὴν πίστιν ὑμῶν καὶ ἐλπίδα εἶναι εἰς Θεόν."
    },
    {
      "verse": 22,
      "text": "Τὰς ψυχὰς ὑμῶν ἡγνικότες ἐν τῇ ὑπακοῇ τῆς ἀληθείας διὰ Πνεύματος εἰς φιλαδελφίαν ἀνυπόκριτον, ἐκ καθαρᾶς καρδίας ἀλλήλους ἀγαπήσατε ἐκτενῶς,"
    },
    {
      "verse": 23,
      "text": "ἀναγεγεννημένοι οὐκ ἐκ σπορᾶς φθαρτῆς, ἀλλὰ ἀφθάρτου, διὰ λόγου ζῶντος Θεοῦ καὶ μένοντος εἰς τὸν αἰῶνα·"
    },
    {
      "verse": 24,
      "text": "διότι \\+w πᾶσα|strong=\"G3956\"\\+w* \\+w σὰρξ|strong=\"G4561\"\\+w* \\+w ὡς|strong=\"G5613\"\\+w* \\+w χόρτος|strong=\"G5528\"\\+w*, \\+w καὶ|strong=\"G2532\"\\+w* \\+w πᾶσα|strong=\"G3956\"\\+w* \\+w δόξα|strong=\"G1391\"\\+w* \\+w ἀνθρώπου|strong=\"G0444\"\\+w* \\+w ὡς|strong=\"G5613\"\\+w* \\+w ἄνθος|strong=\"G0438\"\\+w* \\+w χόρτου|strong=\"G5528\"\\+w*· \\+w ἐξηράνθη|strong=\"G3583\"\\+w* \\+w ὁ|strong=\"G3588\"\\+w* \\+w χόρτος|strong=\"G5528\"\\+w*, \\+w καὶ|strong=\"G2532\"\\+w* \\+w τὸ|strong=\"G3588\"\\+w* \\+w ἄνθος|strong=\"G0438\"\\+w* \\+w αὐτοῦ|strong=\"G0846\"\\+w* ἐξέπεσε·"
    },
    {
      "verse": 25,
      "text": "\\+w τὸ|strong=\"G3588\"\\+w* \\+w δὲ|strong=\"G1161\"\\+w* \\+w ῥῆμα|strong=\"G4487\"\\+w* \\+w Κυρίου|strong=\"G2962\"\\+w* \\+w μένει|strong=\"G3306\"\\+w* \\+w εἰς|strong=\"G1519\"\\+w* \\+w τὸν|strong=\"G3588\"\\+w* \\+w αἰῶνα|strong=\"G0165\"\\+w*.τοῦτο δέ ἐστι τὸ ῥῆμα τὸ εὐαγγελισθὲν εἰς ὑμᾶς."
    }
  ]
}