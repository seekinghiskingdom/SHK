{
  "book_id": "LUK",
  "chapter": 20,
  "verses": [
    {
      "verse": 1,
      "text": "Καὶ ἐγένετο ἐν μιᾷ τῶν ἡμερῶν ἐκείνων διδάσκοντος αὐτοῦ τὸν λαὸν ἐν τῷ ἱερῷ καὶ εὐαγγελιζομένου ἐπέστησαν οἱ ἱερεῖς καὶ οἱ γραμματεῖς σὺν τοῖς πρεσβυτέροις"
    },
    {
      "verse": 2,
      "text": "καὶ εἶπον πρὸς αὐτὸν λέγοντες· εἰπὲ ἡμῖν ἐν ποίᾳ ἐξουσίᾳ ταῦτα ποιεῖς, ἢ τίς ἐστιν ὁ δούς σοι τὴν ἐξουσίαν ταύτην;"
    },
    {
      "verse": 3,
      "text": "ἀποκριθεὶς δὲ εἶπε πρὸς αὐτούς· ἐρωτήσω ὑμᾶς κἀγὼ ἕνα λόγον, καὶ εἴπατέ μοι·"
    },
    {
      "verse": 4,
      "text": "τὸ βάπτισμα Ἰωάννου ἐξ οὐρανοῦ ἦν ἢ ἐξ ἀνθρώπων;"
    },
    {
      "verse": 5,
      "text": "οἱ δὲ συνελογίσαντο πρὸς ἑαυτοὺς λέγοντες ὅτι ἐὰν εἴπωμεν, ἐξ οὐρανοῦ, ἐρεῖ, διατί οὖν οὐκ ἐπιστεύσατε αὐτῷ;"
    },
    {
      "verse": 6,
      "text": "ἐὰν δὲ εἴπωμεν, ἐξ ἀνθρώπων, πᾶς ὁ λαὸς καταλιθάσει ἡμᾶς· πεπεισμένος γάρ ἐστιν Ἰωάννην προφήτην εἶναι."
    },
    {
      "verse": 7,
      "text": "καὶ ἀπεκρίθησαν μὴ εἰδέναι πόθεν."
    },
    {
      "verse": 8,
      "text": "καὶ ὁ Ἰησοῦς εἶπεν αὐτοῖς· οὐδὲ ἐγὼ λέγω ὑμῖν ἐν ποίᾳ ἐξουσίᾳ ταῦτα ποιῶ."
    },
    {
      "verse": 9,
      "text": "Ἤρξατο δὲ πρὸς τὸν λαὸν λέγειν τὴν παραβολὴν ταύτην· ἄνθρωπός τις ἐφύτευσεν ἀμπελῶνα, καὶ ἐξέδοτο αὐτὸν γεωργοῖς καὶ ἀπεδήμησε χρόνους ἱκανούς."
    },
    {
      "verse": 10,
      "text": "καὶ ἐν τῷ καιρῷ ἀπέστειλε πρὸς τοὺς γεωργοὺς δοῦλον ἵνα ἀπὸ τοῦ καρποῦ τοῦ ἀμπελῶνος δώσουσιν αὐτῷ· οἱ δὲ γεωργοὶ δείραντες αὐτὸν ἐξαπέστειλαν κενόν."
    },
    {
      "verse": 11,
      "text": "καὶ προσέθετο αὐτοῖς πέμψαι ἕτερον δοῦλον. οἱ δὲ κἀκεῖνον δείραντες καὶ ἀτιμάσαντες ἐξαπέστειλαν κενόν."
    },
    {
      "verse": 12,
      "text": "καὶ προσέθετο πέμψαι τρίτον. οἱ δὲ καὶ τοῦτον τραυματίσαντες ἐξέβαλον."
    },
    {
      "verse": 13,
      "text": "εἶπε δὲ ὁ κύριος τοῦ ἀμπελῶνος· τί ποιήσω; πέμψω τὸν υἱόν μου τὸν ἀγαπητόν· ἴσως τοῦτον ἰδόντες ἐντραπήσονται."
    },
    {
      "verse": 14,
      "text": "ἰδόντες δὲ αὐτὸν οἱ γεωργοὶ διελογίζοντο πρὸς ἑαυτοὺς λέγοντες· οὗτός ἐστιν ὁ κληρονόμος· δεῦτε ἀποκτείνωμεν αὐτόν, ἵνα ἡμῶν γένηται ἡ κληρονομία."
    },
    {
      "verse": 15,
      "text": "καὶ ἐκβαλόντες αὐτὸν ἔξω τοῦ ἀμπελῶνος ἀπέκτειναν. τί οὖν ποιήσει αὐτοῖς ὁ κύριος τοῦ ἀμπελῶνος;"
    },
    {
      "verse": 16,
      "text": "ἐλεύσεται καὶ ἀπολέσει τοὺς γεωργοὺς τούτους, καὶ δώσει τὸν ἀμπελῶνα ἄλλοις. ἀκούσαντες δὲ εἶπον· μὴ γένοιτο."
    },
    {
      "verse": 17,
      "text": "ὁ δὲ ἐμβλέψας αὐτοῖς εἶπε· τί οὖν ἐστι τὸ γεγραμμένον τοῦτο, \\+w λίθον|strong=\"G3037\"\\+w* \\+w ὃν|strong=\"G3739\"\\+w* \\+w ἀπεδοκίμασαν|strong=\"G0593\"\\+w* \\+w οἱ|strong=\"G3588\"\\+w* \\+w οἰκοδομοῦντες|strong=\"G3618\"\\+w*, \\+w οὗτος|strong=\"G3778\"\\+w* \\+w ἐγενήθη|strong=\"G1096\"\\+w* \\+w εἰς|strong=\"G1519\"\\+w* \\+w κεφαλὴν|strong=\"G2776\"\\+w* \\+w γωνίας|strong=\"G1137\"\\+w*;"
    },
    {
      "verse": 18,
      "text": "πᾶς ὁ πεσὼν ἐπ᾽ ἐκεῖνον τὸν λίθον συνθλασθήσεται· ἐφ᾽ ὃν δ᾽ ἂν πέσῃ, λικμήσει αὐτόν."
    },
    {
      "verse": 19,
      "text": "Καὶ ἐζήτησαν οἱ ἀρχιερεῖς καὶ οἱ γραμματεῖς ἐπιβαλεῖν ἐπ᾽ αὐτὸν τὰς χεῖρας ἐν αὐτῇ τῇ ὥρᾳ, καὶ ἐφοβήθησαν τὸν λαόν· ἔγνωσαν γὰρ ὅτι πρὸς αὐτοὺς τὰς παραβολὰς ἔλεγε."
    },
    {
      "verse": 20,
      "text": "Καὶ παρατηρήσαντες ἀπέστειλαν ἐγκαθέτους, ὑποκρινομένους ἑαυτοὺς δικαίους εἶναι, ἵνα ἐπιλάβωνται αὐτοῦ λόγου εἰς τὸ παραδοῦναι αὐτὸν τῇ ἀρχῇ καὶ τῇ ἐξουσίᾳ τοῦ ἡγεμόνος."
    },
    {
      "verse": 21,
      "text": "καὶ ἐπηρώτησαν αὐτὸν λέγοντες· διδάσκαλε, οἴδαμεν ὅτι ὀρθῶς λέγεις καὶ διδάσκεις, καὶ οὐ λαμβάνεις πρόσωπον, ἀλλ᾽ ἐπ᾽ ἀληθείας τὴν ὁδὸν τοῦ Θεοῦ διδάσκεις·"
    },
    {
      "verse": 22,
      "text": "ἔξεστιν ἡμῖν Καίσαρι φόρον δοῦναι ἢ οὔ;"
    },
    {
      "verse": 23,
      "text": "κατανοήσας δὲ αὐτῶν τὴν πανουργίαν εἶπε πρὸς αὐτούς· τί με πειράζετε;"
    },
    {
      "verse": 24,
      "text": "δείξατέ μοι δηνάριον· τίνος ἔχει εἰκόνα καὶ ἐπιγραφήν; ἀποκριθέντες δὲ εἶπον· Καίσαρος."
    },
    {
      "verse": 25,
      "text": "ὁ δὲ εἶπεν αὐτοῖς· ἀπόδοτε τοίνυν τὰ Καίσαρος Καίσαρι καὶ τὰ τοῦ Θεοῦ τῷ Θεῷ."
    },
    {
      "verse": 26,
      "text": "καὶ οὐκ ἴσχυσαν ἐπιλαβέσθαι αὐτοῦ ῥήματος ἐναντίον τοῦ λαοῦ, καὶ θαυμάσαντες ἐπὶ τῇ ἀποκρίσει αὐτοῦ ἐσίγησαν."
    },
    {
      "verse": 27,
      "text": "Προσελθόντες δέ τινες τῶν Σαδδουκαίων, οἱ λέγοντες μὴ εἶναι ἀνάστασιν, ἐπηρώτησαν αὐτὸν"
    },
    {
      "verse": 28,
      "text": "λέγοντες· διδάσκαλε, Μωϋσῆς ἔγραψεν ἡμῖν, ἐάν τινος ἀδελφὸς ἀποθάνῃ ἔχων γυναῖκα, καὶ οὗτος ἄτεκνος ἀποθάνῃ, ἵνα λάβῃ ὁ ἀδελφὸς αὐτοῦ τὴν γυναῖκα καὶ ἐξαναστήσῃ σπέρμα τῷ ἀδελφῷ αὐτοῦ."
    },
    {
      "verse": 29,
      "text": "ἑπτὰ οὖν ἀδελφοὶ ἦσαν· καὶ ὁ πρῶτος λαβὼν γυναῖκα ἀπέθανεν ἄτεκνος·"
    },
    {
      "verse": 30,
      "text": "καὶ ἔλαβεν ὁ δεύτερος τὴν γυναῖκα, καὶ οὗτος ἀπέθανεν ἄτεκνος·"
    },
    {
      "verse": 31,
      "text": "καὶ ὁ τρίτος ἔλαβεν αὐτὴν ὡσαύτως· ὡσαύτως δὲ καὶ οἱ ἑπτά· οὐ κατέλιπον τέκνα, καὶ ἀπέθανον·"
    },
    {
      "verse": 32,
      "text": "ὕστερον δὲ πάντων καὶ ἡ γυνὴ ἀπέθανεν."
    },
    {
      "verse": 33,
      "text": "ἐν τῇ ἀναστάσει οὖν τίνος αὐτῶν γίνεται γυνή; οἱ γὰρ ἑπτὰ ἔσχον αὐτὴν γυναῖκα."
    },
    {
      "verse": 34,
      "text": "καὶ ἀποκριθεὶς εἶπεν αὐτοῖς ὁ Ἰησοῦς· οἱ υἱοὶ τοῦ αἰῶνος τούτου γαμοῦσι καὶ ἐκγαμίζονται·"
    },
    {
      "verse": 35,
      "text": "οἱ δὲ καταξιωθέντες τοῦ αἰῶνος ἐκείνου τυχεῖν καὶ τῆς ἀναστάσεως τῆς ἐκ νεκρῶν οὔτε γαμοῦσιν οὔτε γαμίζονται·"
    },
    {
      "verse": 36,
      "text": "οὔτε γὰρ ἀποθανεῖν ἔτι δύνανται· ἰσάγγελοι γάρ εἰσι καὶ υἱοί εἰσι τοῦ Θεοῦ, τῆς ἀναστάσεως υἱοὶ ὄντες."
    },
    {
      "verse": 37,
      "text": "ὅτι δὲ ἐγείρονται οἱ νεκροί, καὶ Μωϋσῆς ἐμήνυσεν ἐπὶ τῆς βάτου, ὡς λέγει \\+w Κύριον|strong=\"G2962\"\\+w* \\+w τὸν|strong=\"G3588\"\\+w* \\+w Θεὸν|strong=\"G2316\"\\+w* \\+w Ἀβραὰμ|strong=\"G0011\"\\+w* \\+w καὶ|strong=\"G2532\"\\+w* \\+w τὸν|strong=\"G3588\"\\+w* \\+w Θεὸν|strong=\"G2316\"\\+w* \\+w Ἰσαὰκ|strong=\"G2464\"\\+w* \\+w καὶ|strong=\"G2532\"\\+w* \\+w τὸν|strong=\"G3588\"\\+w* \\+w Θεὸν|strong=\"G2316\"\\+w* \\+w Ἰακώβ|strong=\"G2384\"\\+w*."
    },
    {
      "verse": 38,
      "text": "Θεὸς δὲ οὐκ ἔστι νεκρῶν, ἀλλὰ ζώντων· πάντες γὰρ αὐτῷ ζῶσιν."
    },
    {
      "verse": 39,
      "text": "ἀποκριθέντες δέ τινες τῶν γραμματέων εἶπον· διδάσκαλε, καλῶς εἶπας."
    },
    {
      "verse": 40,
      "text": "οὐκέτι δὲ ἐτόλμων ἐπερωτᾶν αὐτὸν οὐδέν."
    },
    {
      "verse": 41,
      "text": "Εἶπε δὲ πρὸς αὐτούς· πῶς λέγουσι τὸν Χριστὸν υἱὸν Δαυῒδ εἶναι;"
    },
    {
      "verse": 42,
      "text": "καὶ αὐτὸς Δαυῒδ λέγει ἐν βίβλῳ τῶν ψαλμῶν· \\+w εἶπεν|strong=\"G3004\"\\+w* \\+w ὁ|strong=\"G3588\"\\+w* \\+w Κύριος|strong=\"G2962\"\\+w* \\+w τῷ|strong=\"G3588\"\\+w* \\+w Κυρίῳ|strong=\"G2962\"\\+w* \\+w μου|strong=\"G1473\"\\+w*, \\+w κάθου|strong=\"G2521\"\\+w* \\+w ἐκ|strong=\"G1537\"\\+w* \\+w δεξιῶν|strong=\"G1188\"\\+w* \\+w μου|strong=\"G1473\"\\+w*"
    },
    {
      "verse": 43,
      "text": "\\+w ἕως|strong=\"G2193\"\\+w* \\+w ἂν|strong=\"G0302\"\\+w* \\+w θῶ|strong=\"G5087\"\\+w* \\+w τοὺς|strong=\"G3588\"\\+w* \\+w ἐχθρούς|strong=\"G2190\"\\+w* \\+w σου|strong=\"G4771\"\\+w* \\+w ὑποπόδιον|strong=\"G5286\"\\+w* \\+w τῶν|strong=\"G3588\"\\+w* \\+w ποδῶν|strong=\"G4228\"\\+w* \\+w σου|strong=\"G4771\"\\+w*."
    },
    {
      "verse": 44,
      "text": "Δαυῒδ οὖν αὐτὸν Κύριον καλεῖ· καὶ πῶς υἱὸς αὐτοῦ ἐστιν;"
    },
    {
      "verse": 45,
      "text": "Ἀκούοντος δὲ παντὸς τοῦ λαοῦ εἶπε τοῖς μαθηταῖς αὐτοῦ·"
    },
    {
      "verse": 46,
      "text": "προσέχετε ἀπὸ τῶν γραμματέων τῶν θελόντων περιπατεῖν ἐν στολαῖς καὶ φιλούντων ἀσπασμοὺς ἐν ταῖς ἀγοραῖς καὶ πρωτοκαθεδρίας ἐν ταῖς συναγωγαῖς καὶ πρωτοκλισίας ἐν τοῖς δείπνοις,"
    },
    {
      "verse": 47,
      "text": "οἳ κατεσθίουσι τὰς οἰκίας τῶν χηρῶν καὶ προφάσει μακρὰ προσεύχονται· οὗτοι λήψονται περισσότερον κρῖμα."
    }
  ]
}