{
  "book_id": "1PE",
  "chapter": 5,
  "verses": [
    {
      "verse": 1,
      "text": "Πρεσβυτέρους τοὺς ἐν ὑμῖν παρακαλῶ ὁ συμπρεσβύτερος καὶ μάρτυς τῶν τοῦ Χριστοῦ παθημάτων, ὁ καὶ τῆς μελλούσης ἀποκαλύπτεσθαι δόξης κοινωνός,"
    },
    {
      "verse": 2,
      "text": "ποιμάνατε τὸ ἐν ὑμῖν ποίμνιον τοῦ Θεοῦ, ἐπισκοποῦντες μὴ ἀναγκαστῶς, ἀλλ᾽ ἑκουσίως, μηδὲ αἰσχροκερδῶς, ἀλλὰ προθύμως,"
    },
    {
      "verse": 3,
      "text": "μηδ᾽ ὡς κατακυριεύοντες τῶν κλήρων, ἀλλὰ τύποι γινόμενοι τοῦ ποιμνίου·"
    },
    {
      "verse": 4,
      "text": "καὶ φανερωθέντος τοῦ ἀρχιποίμενος κομιεῖσθε τὸν ἀμαράντινον τῆς δόξης στέφανον."
    },
    {
      "verse": 5,
      "text": "Ὁμοίως νεώτεροι ὑποτάγητε πρεσβυτέροις, πάντες δὲ ἀλλήλοις ὑποτασσόμενοι τὴν ταπεινοφροσύνην ἐγκομβώσασθε· ὅτι \\+w ὁ|strong=\"G3588\"\\+w* \\+w Θεὸς|strong=\"G2316\"\\+w* \\+w ὑπερηφάνοις|strong=\"G5244\"\\+w* \\+w ἀντιτάσσεται|strong=\"G0498\"\\+w*, \\+w ταπεινοῖς|strong=\"G5011\"\\+w* \\+w δὲ|strong=\"G1161\"\\+w* δίδωσι \\+w χάριν|strong=\"G5485\"\\+w*."
    },
    {
      "verse": 6,
      "text": "Ταπεινώθητε οὖν ὑπὸ τὴν κραταιὰν χεῖρα τοῦ Θεοῦ, ἵνα ὑμᾶς ὑψώσῃ ἐν καιρῷ."
    },
    {
      "verse": 7,
      "text": "πᾶσαν τὴν μέριμναν ὑμῶν ἐπιρρίψαντες ἐπ᾽ αὐτόν, ὅτι αὐτῷ μέλει περὶ ὑμῶν,"
    },
    {
      "verse": 8,
      "text": "νήψατε, γρηγορήσατε· ὁ ἀντίδικος ὑμῶν διάβολος ὡς \\+w λέων|strong=\"G3023\"\\+w* \\+w ὠρυόμενος|strong=\"G5612\"\\+w*περιπατεῖ ζητῶν τίνα καταπίῃ."
    },
    {
      "verse": 9,
      "text": "ᾧ ἀντίστητε στερεοὶ τῇ πίστει, εἰδότες τὰ αὐτὰ τῶν παθημάτων τῇ ἐν κόσμῳ ὑμῶν ἀδελφότητι ἐπιτελεῖσθαι."
    },
    {
      "verse": 10,
      "text": "Ὁ δὲ Θεὸς πάσης χάριτος, ὁ καλέσας ὑμᾶς εἰς τὴν αἰώνιον αὐτοῦ δόξαν ἐν Χριστῷ Ἰησοῦ ὀλίγον παθόντας, αὐτὸς καταρτίσει ὑμᾶς, στηρίξει, σθενώσει, θεμελιώσει·"
    },
    {
      "verse": 11,
      "text": "αὐτῷ ἡ δόξα καὶ τὸ κράτος εἰς τοὺς αἰῶνας τῶν αἰώνων· ἀμήν."
    },
    {
      "verse": 12,
      "text": "Διὰ Σιλουανοῦ ὑμῖν τοῦ πιστοῦ ἀδελφοῦ, ὡς λογίζομαι, δι᾽ ὀλίγων ἔγραψα, παρακαλῶν καὶ ἐπιμαρτυρῶν ταύτην εἶναι ἀληθῆ χάριν τοῦ Θεοῦ, εἰς ἣν ἑστήκατε."
    },
    {
      "verse": 13,
      "text": "Ἀσπάζεται ὑμᾶς ἡ ἐν Βαβυλῶνι συνεκλεκτὴ καὶ Μᾶρκος ὁ υἱός μου."
    },
    {
      "verse": 14,
      "text": "ἀσπάσασθε ἀλλήλους ἐν φιλήματι ἀγάπης. Εἰρήνη ὑμῖν πᾶσι τοῖς ἐν Χριστῷ Ἰησοῦ· ἀμήν."
    }
  ]
}