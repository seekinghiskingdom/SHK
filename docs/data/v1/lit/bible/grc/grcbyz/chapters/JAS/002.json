{
  "book_id": "JAS",
  "chapter": 2,
  "verses": [
    {
      "verse": 1,
      "text": "Ἀδελφοί μου, μὴ ἐν προσωποληψίαις ἔχετε τὴν πίστιν τοῦ Κυρίου ἡμῶν Ἰησοῦ Χριστοῦ τῆς δόξης."
    },
    {
      "verse": 2,
      "text": "ἐὰν γὰρ εἰσέλθῃ εἰς τὴν συναγωγὴν ὑμῶν ἀνὴρ χρυσοδακτύλιος ἐν ἐσθῆτι λαμπρᾷ, εἰσέλθῃ δὲ καὶ πτωχὸς ἐν ῥυπαρᾷ ἐσθῆτι,"
    },
    {
      "verse": 3,
      "text": "καὶ ἐπιβλέψητε ἐπὶ τὸν φοροῦντα τὴν ἐσθῆτα τὴν λαμπρὰν καὶ εἴπητε αὐτῷ, σὺ κάθου ὧδε καλῶς, καὶ τῷ πτωχῷ εἴπητε, σὺ στῆθι ἐκεῖ ἢ κάθου ὧδε ὑπὸ τὸ ὑποπόδιόν μου,"
    },
    {
      "verse": 4,
      "text": "καὶ οὐ διεκρίθητε ἐν ἑαυτοῖς καὶ ἐγένεσθε κριταὶ διαλογισμῶν πονηρῶν;"
    },
    {
      "verse": 5,
      "text": "Ἀκούσατε, ἀδελφοί μου ἀγαπητοί. οὐχ ὁ Θεὸς ἐξελέξατο τοὺς πτωχοὺς τοῦ κόσμου πλουσίους ἐν πίστει καὶ κληρονόμους τῆς βασιλείας ἧς ἐπηγγείλατο τοῖς ἀγαπῶσιν αὐτόν;"
    },
    {
      "verse": 6,
      "text": "ὑμεῖς δὲ ἠτιμάσατε τὸν πτωχόν. οὐχ οἱ πλούσιοι καταδυναστεύουσιν ὑμῶν, καὶ αὐτοὶ ἕλκουσιν ὑμᾶς εἰς κριτήρια;"
    },
    {
      "verse": 7,
      "text": "οὐκ αὐτοὶ βλασφημοῦσι τὸ καλὸν ὄνομα τὸ ἐπικληθὲν ἐφ᾽ ὑμᾶς;"
    },
    {
      "verse": 8,
      "text": "εἰ μέντοι νόμον τελεῖτε βασιλικὸν κατὰ τὴν γραφήν, \\+w ἀγαπήσεις|strong=\"G0025\"\\+w* \\+w τὸν|strong=\"G3588\"\\+w* \\+w πλησίον|strong=\"G4139\"\\+w* \\+w σου|strong=\"G4771\"\\+w* \\+w ὡς|strong=\"G5613\"\\+w* \\+w σεαυτόν|strong=\"G4572\"\\+w*,καλῶς ποιεῖτε·"
    },
    {
      "verse": 9,
      "text": "εἰ δὲ προσωποληπτεῖτε, ἁμαρτίαν ἐργάζεσθε, ἐλεγχόμενοι ὑπὸ τοῦ νόμου ὡς παραβάται."
    },
    {
      "verse": 10,
      "text": "ὅστις γὰρ ὅλον τὸν νόμον τηρήσῃ, πταίσῃ δὲ ἐν ἑνί, γέγονε πάντων ἔνοχος."
    },
    {
      "verse": 11,
      "text": "ὁ γὰρ εἰπὼν \\+w μὴ|strong=\"G3361\"\\+w* \\+w μοιχεύσῃς|strong=\"G3431\"\\+w*,εἶπε καὶ \\+w μὴ|strong=\"G3361\"\\+w* \\+w φονεύσῃς|strong=\"G5407\"\\+w*·εἰ δὲ οὐ μοιχεύσεις, φονεύσεις δέ, γέγονας παραβάτης νόμου."
    },
    {
      "verse": 12,
      "text": "οὕτω λαλεῖτε καὶ οὕτω ποιεῖτε, ὡς διὰ νόμου ἐλευθερίας μέλλοντες κρίνεσθαι·"
    },
    {
      "verse": 13,
      "text": "ἡ γὰρ κρίσις ἀνέλεος τῷ μὴ ποιήσαντι ἔλεος· κατακαυχᾶται ἔλεος κρίσεως."
    },
    {
      "verse": 14,
      "text": "Τί τὸ ὄφελος, ἀδελφοί μου, ἐὰν πίστιν λέγῃ τις ἔχειν, ἔργα δὲ μὴ ἔχῃ; μὴ δύναται ἡ πίστις σῶσαι αὐτόν;"
    },
    {
      "verse": 15,
      "text": "ἐὰν δὲ ἀδελφὸς ἢ ἀδελφὴ γυμνοὶ ὑπάρχωσι καὶ λειπόμενοι [ὦσι] τῆς ἐφημέρου τροφῆς,"
    },
    {
      "verse": 16,
      "text": "εἴπῃ δέ τις αὐτοῖς ἐξ ὑμῶν, ὑπάγετε ἐν εἰρήνῃ, θερμαίνεσθε καὶ χορτάζεσθε, μὴ δῶτε δὲ αὐτοῖς τὰ ἐπιτήδεια τοῦ σώματος, τί τὸ ὄφελος;"
    },
    {
      "verse": 17,
      "text": "οὕτω καὶ ἡ πίστις, ἐὰν μὴ ἔργα ἔχῃ, νεκρά ἐστι καθ᾽ ἑαυτήν."
    },
    {
      "verse": 18,
      "text": "ἀλλ᾽ ἐρεῖ τις· σὺ πίστιν ἔχεις, κἀγὼ ἔργα ἔχω· δεῖξόν μοι τὴν πίστιν σου ἐκ τῶν ἔργων σου, κἀγὼ δείξω σοι ἐκ τῶν ἔργων μου τὴν πίστιν μου."
    },
    {
      "verse": 19,
      "text": "σὺ πιστεύεις ὅτι ὁ Θεὸς εἷς ἐστι· καλῶς ποιεῖς· καὶ τὰ δαιμόνια πιστεύουσι καὶ φρίσσουσι."
    },
    {
      "verse": 20,
      "text": "θέλεις δὲ γνῶναι, ὦ ἄνθρωπε κενέ, ὅτι ἡ πίστις χωρὶς τῶν ἔργων νεκρά ἐστιν;"
    },
    {
      "verse": 21,
      "text": "Ἀβραὰμ ὁ πατὴρ ἡμῶν οὐκ ἐξ ἔργων ἐδικαιώθη, ἀνενέγκας Ἰσαὰκ τὸν υἱὸν αὐτοῦ ἐπὶ τὸ θυσιαστήριον;"
    },
    {
      "verse": 22,
      "text": "βλέπεις ὅτι ἡ πίστις συνήργει τοῖς ἔργοις αὐτοῦ, καὶ ἐκ τῶν ἔργων ἡ πίστις ἐτελειώθη,"
    },
    {
      "verse": 23,
      "text": "καὶ ἐπληρώθη ἡ γραφὴ ἡ λέγουσα· ἐπίστευσε \\+w δὲ|strong=\"G1161\"\\+w* \\+w Ἀβραὰμ|strong=\"G0011\"\\+w* \\+w τῷ|strong=\"G3588\"\\+w* \\+w Θεῷ|strong=\"G2316\"\\+w*, \\+w καὶ|strong=\"G2532\"\\+w* \\+w ἐλογίσθη|strong=\"G3049\"\\+w* \\+w αὐτῷ|strong=\"G0846\"\\+w* \\+w εἰς|strong=\"G1519\"\\+w* \\+w δικαιοσύνην|strong=\"G1343\"\\+w*,καὶ \\+w φίλος|strong=\"G5384\"\\+w* \\+w Θεοῦ|strong=\"G2316\"\\+w*ἐκλήθη."
    },
    {
      "verse": 24,
      "text": "ὁρᾶτε τοίνυν ὅτι ἐξ ἔργων δικαιοῦται ἄνθρωπος καὶ οὐκ ἐκ πίστεως μόνον."
    },
    {
      "verse": 25,
      "text": "ὁμοίως δὲ καὶ Ῥαὰβ ἡ πόρνη οὐκ ἐξ ἔργων ἐδικαιώθη, ὑποδεξαμένη τοὺς ἀγγέλους καὶ ἑτέρᾳ ὁδῷ ἐκβαλοῦσα;"
    },
    {
      "verse": 26,
      "text": "ὥσπερ γὰρ τὸ σῶμα χωρὶς πνεύματος νεκρόν ἐστιν, οὕτω καὶ ἡ πίστις χωρὶς τῶν ἔργων νεκρά ἐστι."
    }
  ]
}