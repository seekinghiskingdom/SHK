{
  "book_id": "MAT",
  "chapter": 12,
  "verses": [
    {
      "verse": 1,
      "text": "Ἐν ἐκείνῳ τῷ καιρῷ ἐπορεύθη ὁ Ἰησοῦς τοῖς σάββασι διὰ τῶν σπορίμων· οἱ δὲ μαθηταὶ αὐτοῦ ἐπείνασαν, καὶ ἤρξαντο τίλλειν στάχυας καὶ ἐσθίειν."
    },
    {
      "verse": 2,
      "text": "οἱ δὲ Φαρισαῖοι ἰδόντες εἶπον αὐτῷ· ἰδοὺ οἱ μαθηταί σου ποιοῦσιν ὃ οὐκ ἔξεστι ποιεῖν ἐν σαββάτῳ."
    },
    {
      "verse": 3,
      "text": "ὁ δὲ εἶπεν αὐτοῖς· οὐκ ἀνέγνωτε τί ἐποίησε Δαυῒδ ὅτε ἐπείνασεν αὐτὸς καὶ οἱ μετ᾽ αὐτοῦ;"
    },
    {
      "verse": 4,
      "text": "πῶς εἰσῆλθεν εἰς τὸν οἶκον τοῦ Θεοῦ καὶ τοὺς ἄρτους τῆς προθέσεως ἔφαγεν, οὓς οὐκ ἐξὸν ἦν αὐτῷ φαγεῖν οὐδὲ τοῖς μετ᾽ αὐτοῦ, εἰ μὴ μόνοις τοῖς ἱερεῦσι;"
    },
    {
      "verse": 5,
      "text": "ἢ οὐκ ἀνέγνωτε ἐν τῷ νόμῳ ὅτι τοῖς σάββασιν οἱ ἱερεῖς ἐν τῷ ἱερῷ τὸ σάββατον βεβηλοῦσι, καὶ ἀναίτιοί εἰσι;"
    },
    {
      "verse": 6,
      "text": "λέγω δὲ ὑμῖν ὅτι τοῦ ἱεροῦ μεῖζόν ἐστιν ὧδε."
    },
    {
      "verse": 7,
      "text": "εἰ δὲ ἐγνώκειτε τί ἐστιν \\+w ἔλεον|strong=\"G1656\"\\+w* \\+w θέλω|strong=\"G2309\"\\+w* \\+w καὶ|strong=\"G2532\"\\+w* \\+w οὐ|strong=\"G3756\"\\+w* \\+w θυσίαν|strong=\"G2378\"\\+w*,οὐκ ἂν κατεδικάσατε τοὺς ἀναιτίους."
    },
    {
      "verse": 8,
      "text": "κύριος γάρ ἐστιν ὁ υἱὸς τοῦ ἀνθρώπου καὶ τοῦ σαββάτου."
    },
    {
      "verse": 9,
      "text": "Καὶ μεταβὰς ἐκεῖθεν ἦλθεν εἰς τὴν συναγωγὴν αὐτῶν."
    },
    {
      "verse": 10,
      "text": "καὶ ἰδοὺ ἄνθρωπος ἦν ἐκεῖ τὴν χεῖρα ἔχων ξηράν· καὶ ἐπηρώτησαν αὐτὸν λέγοντες· εἰ ἔξεστι τοῖς σάββασι θεραπεύειν; ἵνα κατηγορήσωσιν αὐτοῦ."
    },
    {
      "verse": 11,
      "text": "ὁ δὲ εἶπεν αὐτοῖς· τίς ἔσται ἐξ ὑμῶν ἄνθρωπος ὃς ἕξει πρόβατον ἕν, καὶ ἐὰν ἐμπέσῃ τοῦτο τοῖς σάββασιν εἰς βόθυνον, οὐχὶ κρατήσει αὐτὸ καὶ ἐγερεῖ;"
    },
    {
      "verse": 12,
      "text": "πόσῳ οὖν διαφέρει ἄνθρωπος προβάτου; ὥστε ἔξεστι τοῖς σάββασι καλῶς ποιεῖν."
    },
    {
      "verse": 13,
      "text": "τότε λέγει τῷ ἀνθρώπῳ· ἔκτεινόν σου τὴν χεῖρα· καὶ ἐξέτεινε, καὶ ἀποκατεστάθη ὑγιὴς ὡς ἡ ἄλλη."
    },
    {
      "verse": 14,
      "text": "ἐξελθόντες δὲ οἱ Φαρισαῖοι συμβούλιον ἔλαβον κατ᾽ αὐτοῦ, ὅπως αὐτὸν ἀπολέσωσιν."
    },
    {
      "verse": 15,
      "text": "Ὁ δὲ Ἰησοῦς γνοὺς ἀνεχώρησεν ἐκεῖθεν· καὶ ἠκολούθησαν αὐτῷ ὄχλοι πολλοί, καὶ ἐθεράπευσεν αὐτοὺς πάντας,"
    },
    {
      "verse": 16,
      "text": "καὶ ἐπετίμησεν αὐτοῖς ἵνα μὴ φανερὸν ποιήσωσιν αὐτόν,"
    },
    {
      "verse": 17,
      "text": "ὅπως πληρωθῇ τὸ ῥηθὲν διὰ Ἡσαΐου τοῦ προφήτου λέγοντος·"
    },
    {
      "verse": 18,
      "text": "\\+w ἰδοὺ|strong=\"G3708\"\\+w* \\+w ὁ|strong=\"G3588\"\\+w* \\+w παῖς|strong=\"G3816\"\\+w* \\+w μου|strong=\"G1473\"\\+w*, \\+w ὃν|strong=\"G3739\"\\+w* \\+w ᾑρέτισα|strong=\"G0140\"\\+w*, \\+w ὁ|strong=\"G3588\"\\+w* \\+w ἀγαπητός|strong=\"G0027\"\\+w* \\+w μου|strong=\"G1473\"\\+w*, \\+w εἰς|strong=\"G1519\"\\+w* \\+w ὃν|strong=\"G3739\"\\+w* \\+w εὐδόκησεν|strong=\"G2106\"\\+w* \\+w ἡ|strong=\"G3588\"\\+w* \\+w ψυχή|strong=\"G5590\"\\+w* \\+w μου|strong=\"G1473\"\\+w*· \\+w θήσω|strong=\"G5087\"\\+w* \\+w τὸ|strong=\"G3588\"\\+w* \\+w πνεῦμά|strong=\"G4151\"\\+w* \\+w μου|strong=\"G1473\"\\+w* \\+w ἐπ|strong=\"G1909\"\\+w*᾽ \\+w αὐτόν|strong=\"G0846\"\\+w*, \\+w καὶ|strong=\"G2532\"\\+w* \\+w κρίσιν|strong=\"G2920\"\\+w* \\+w τοῖς|strong=\"G3588\"\\+w* \\+w ἔθνεσιν|strong=\"G1484\"\\+w* \\+w ἀπαγγελεῖ|strong=\"G0518\"\\+w*·"
    },
    {
      "verse": 19,
      "text": "\\+w οὐκ|strong=\"G3756\"\\+w* \\+w ἐρίσει|strong=\"G2051\"\\+w* \\+w οὐδὲ|strong=\"G3761\"\\+w* \\+w κραυγάσει|strong=\"G2905\"\\+w*, \\+w οὐδὲ|strong=\"G3761\"\\+w* \\+w ἀκούσει|strong=\"G0191\"\\+w* \\+w τις|strong=\"G5100\"\\+w* \\+w ἐν|strong=\"G1722\"\\+w* \\+w ταῖς|strong=\"G3588\"\\+w* \\+w πλατείαις|strong=\"G4113\"\\+w* \\+w τὴν|strong=\"G3588\"\\+w* \\+w φωνὴν|strong=\"G5456\"\\+w* \\+w αὐτοῦ|strong=\"G0846\"\\+w*."
    },
    {
      "verse": 20,
      "text": "\\+w κάλαμον|strong=\"G2563\"\\+w* \\+w συντετριμμένον|strong=\"G4937\"\\+w* \\+w οὐ|strong=\"G3756\"\\+w* \\+w κατεάξει|strong=\"G2608\"\\+w* \\+w καὶ|strong=\"G2532\"\\+w* \\+w λίνον|strong=\"G3043\"\\+w* \\+w τυφόμενον|strong=\"G5188\"\\+w* \\+w οὐ|strong=\"G3756\"\\+w* \\+w σβέσει|strong=\"G4570\"\\+w*, \\+w ἕως|strong=\"G2193\"\\+w* \\+w ἂν|strong=\"G0302\"\\+w* \\+w ἐκβάλῃ|strong=\"G1544\"\\+w* \\+w εἰς|strong=\"G1519\"\\+w* \\+w νῖκος|strong=\"G3534\"\\+w* \\+w τὴν|strong=\"G3588\"\\+w* \\+w κρίσιν|strong=\"G2920\"\\+w*·"
    },
    {
      "verse": 21,
      "text": "\\+w καὶ|strong=\"G2532\"\\+w* \\+w τῷ|strong=\"G3588\"\\+w* \\+w ὀνόματι|strong=\"G3686\"\\+w* \\+w αὐτοῦ|strong=\"G0846\"\\+w* \\+w ἔθνη|strong=\"G1484\"\\+w* ἐλπιοῦσι."
    },
    {
      "verse": 22,
      "text": "Τότε προσηνέχθη αὐτῷ δαιμονιζόμενος τυφλὸς καὶ κωφός, καὶ ἐθεράπευσεν αὐτόν, ὥστε τὸν τυφλὸν καὶ κωφὸν καὶ λαλεῖν καὶ βλέπειν·"
    },
    {
      "verse": 23,
      "text": "καὶ ἐξίσταντο πάντες οἱ ὄχλοι καὶ ἔλεγον· μήτι οὗτός ἐστιν ὁ Χριστὸς ὁ υἱὸς Δαυΐδ;"
    },
    {
      "verse": 24,
      "text": "οἱ δὲ Φαρισαῖοι ἀκούσαντες εἶπον· οὗτος οὐκ ἐκβάλλει τὰ δαιμόνια εἰμὴ ἐν [τῷ] Βεελζεβούλ, ἄρχοντι τῶν δαιμονίων."
    },
    {
      "verse": 25,
      "text": "εἰδὼς δὲ ὁ Ἰησοῦς τὰς ἐνθυμήσεις αὐτῶν εἶπεν αὐτοῖς· πᾶσα βασιλεία μερισθεῖσα καθ᾽ ἑαυτὴν ἐρημοῦται, καὶ πᾶσα πόλις ἢ οἰκία μερισθεῖσα καθ᾽ ἑαυτὴν οὐ σταθήσεται."
    },
    {
      "verse": 26,
      "text": "καὶ εἰ ὁ σατανᾶς τὸν σατανᾶν ἐκβάλλει, ἐφ᾽ ἑαυτὸν ἐμερίσθη· πῶς οὖν σταθήσεται ἡ βασιλεία αὐτοῦ;"
    },
    {
      "verse": 27,
      "text": "καὶ εἰ ἐγὼ ἐν Βεελζεβοὺλ ἐκβάλλω τὰ δαιμόνια, οἱ υἱοὶ ὑμῶν ἐν τίνι ἐκβαλοῦσι; διὰ τοῦτο αὐτοὶ κριταὶ ἔσονται ὑμῶν."
    },
    {
      "verse": 28,
      "text": "εἰ δὲ ἐγὼ ἐν Πνεύματι Θεοῦ ἐκβάλλω τὰ δαιμόνια, ἄρα ἔφθασεν ἐφ᾽ ὑμᾶς ἡ βασιλεία τοῦ Θεοῦ."
    },
    {
      "verse": 29,
      "text": "ἢ πῶς δύναταί τις εἰσελθεῖν εἰς τὴν οἰκίαν τοῦ ἰσχυροῦ καὶ τὰ σκεύη αὐτοῦ ἁρπάσαι, ἐὰν μὴ πρῶτον δήσῃ τὸν ἰσχυρόν; καὶ τότε τὴν οἰκίαν αὐτοῦ διαρπάσει."
    },
    {
      "verse": 30,
      "text": "ὁ μὴ ὢν μετ᾽ ἐμοῦ κατ᾽ ἐμοῦ ἐστι, καὶ ὁ μὴ συνάγων μετ᾽ ἐμοῦ σκορπίζει."
    },
    {
      "verse": 31,
      "text": "Διὰ τοῦτο λέγω ὑμῖν, πᾶσα ἁμαρτία καὶ βλασφημία ἀφεθήσεται τοῖς ἀνθρώποις, ἡ δὲ τοῦ Πνεύματος βλασφημία οὐκ ἀφεθήσεται τοῖς ἀνθρώποις·"
    },
    {
      "verse": 32,
      "text": "καὶ ὃς ἐὰν εἴπῃ λόγον κατὰ τοῦ υἱοῦ τοῦ ἀνθρώπου, ἀφεθήσεται αὐτῷ· ὃς δ᾽ ἂν εἴπῃ κατὰ τοῦ Πνεύματος τοῦ Ἁγίου, οὐκ ἀφεθήσεται αὐτῷ οὔτε ἐν τῷ νῦν αἰῶνι οὔτε ἐν τῷ μέλλοντι."
    },
    {
      "verse": 33,
      "text": "Ἢ ποιήσατε τὸ δένδρον καλόν, καὶ τὸν καρπόν αὐτοῦ καλόν, ἢ ποιήσατε τὸ δένδρον σαπρόν, καὶ τὸν καρπὸν αὐτοῦ σαπρόν· ἐκ γὰρ τοῦ καρποῦ τὸ δένδρον γινώσκεται."
    },
    {
      "verse": 34,
      "text": "γεννήματα ἐχιδνῶν, πῶς δύνασθε ἀγαθὰ λαλεῖν πονηροὶ ὄντες; ἐκ γὰρ τοῦ περισσεύματος τῆς καρδίας τὸ στόμα λαλεῖ."
    },
    {
      "verse": 35,
      "text": "ὁ ἀγαθὸς ἄνθρωπος ἐκ τοῦ ἀγαθοῦ θησαυροῦ ἐκβάλλει ἀγαθά, καὶ ὁ πονηρὸς ἄνθρωπος ἐκ τοῦ πονηροῦ θησαυροῦ ἐκβάλλει πονηρά."
    },
    {
      "verse": 36,
      "text": "λέγω δὲ ὑμῖν ὅτι πᾶν ῥῆμα ἀργὸν ὃ ἐὰν λαλήσωσιν οἱ ἄνθρωποι, ἀποδώσουσι περὶ αὐτοῦ λόγον ἐν ἡμέρᾳ κρίσεως·"
    },
    {
      "verse": 37,
      "text": "ἐκ γὰρ τῶν λόγων σου δικαιωθήσῃ καὶ ἐκ τῶν λόγων σου καταδικασθήσῃ."
    },
    {
      "verse": 38,
      "text": "Τότε ἀπεκρίθησάν τινες τῶν γραμματέων καὶ Φαρισαίων λέγοντες· διδάσκαλε, θέλομεν ἀπὸ σοῦ σημεῖον ἰδεῖν."
    },
    {
      "verse": 39,
      "text": "ὁ δὲ ἀποκριθεὶς εἶπεν αὐτοῖς· γενεὰ πονηρὰ καὶ μοιχαλὶς σημεῖον ἐπιζητεῖ, καὶ σημεῖον οὐ δοθήσεται αὐτῇ εἰμὴ τὸ σημεῖον Ἰωνᾶ τοῦ προφήτου."
    },
    {
      "verse": 40,
      "text": "ὥσπερ γὰρ ἐγένετο Ἰωνᾶς ὁ προφήτης ἐν τῇ κοιλίᾳ τοῦ κήτους τρεῖς ἡμέρας καὶ τρεῖς νύκτας, οὕτως ἔσται [καὶ] ὁ υἱὸς τοῦ ἀνθρώπου ἐν τῇ καρδίᾳ τῆς γῆς τρεῖς ἡμέρας καὶ τρεῖς νύκτας."
    },
    {
      "verse": 41,
      "text": "ἄνδρες Νινευῖται ἀναστήσονται ἐν τῇ κρίσει μετὰ τῆς γενεᾶς ταύτης καὶ κατακρινοῦσιν αὐτήν, ὅτι μετενόησαν εἰς τὸ κήρυγμα Ἰωνᾶ, καὶ ἰδοὺ πλεῖον Ἰωνᾶ ὧδε."
    },
    {
      "verse": 42,
      "text": "βασίλισσα νότου ἐγερθήσεται ἐν τῇ κρίσει μετὰ τῆς γενεᾶς ταύτης καὶ κατακρινεῖ αὐτήν, ὅτι ἦλθεν ἐκ τῶν περάτων τῆς γῆς ἀκοῦσαι τὴν σοφίαν Σολομῶνος, καὶ ἰδοὺ πλεῖον Σολομῶνος ὧδε."
    },
    {
      "verse": 43,
      "text": "Ὅταν δὲ τὸ ἀκάθαρτον πνεῦμα ἐξέλθῃ ἀπὸ τοῦ ἀνθρώπου, διέρχεται δι᾽ ἀνύδρων τόπων ζητοῦν ἀνάπαυσιν, καὶ οὐχ εὑρίσκει."
    },
    {
      "verse": 44,
      "text": "τότε λέγει· εἰς τὸν οἶκόν μου ἐπιστρέψω ὅθεν ἐξῆλθον· καὶ ἐλθὸν εὑρίσκει σχολάζοντα [καὶ] σεσαρωμένον καὶ κεκοσμημένον."
    },
    {
      "verse": 45,
      "text": "τότε πορεύεται καὶ παραλαμβάνει μεθ᾽ ἑαυτοῦ ἑπτὰ ἕτερα πνεύματα πονηρότερα ἑαυτοῦ, καὶ εἰσελθόντα κατοικεῖ ἐκεῖ, καὶ γίνεται τὰ ἔσχατα τοῦ ἀνθρώπου ἐκείνου χείρονα τῶν πρώτων. οὕτως ἔσται καὶ τῇ γενεᾷ τῇ πονηρᾷ ταύτῃ."
    },
    {
      "verse": 46,
      "text": "Ἔτι δὲ αὐτοῦ λαλοῦντος τοῖς ὄχλοις ἰδοὺ ἡ μήτηρ καὶ οἱ ἀδελφοὶ αὐτοῦ εἱστήκεισαν ἔξω, ζητοῦντες λαλῆσαι αὐτῷ."
    },
    {
      "verse": 47,
      "text": "εἶπε δέ τις αὐτῷ· ἰδοὺ ἡ μήτηρ σου καὶ οἱ ἀδελφοί σου ἑστήκασιν ἔξω ζητοῦντές σε ἰδεῖν."
    },
    {
      "verse": 48,
      "text": "ὁ δὲ ἀποκριθεὶς εἶπε τῷ λέγοντι αὐτῷ· τίς ἐστιν ἡ μήτηρ μου καὶ τίνες εἰσὶν οἱ ἀδελφοί μου;"
    },
    {
      "verse": 49,
      "text": "καὶ ἐκτείνας τὴν χεῖρα αὐτοῦ ἐπὶ τοὺς μαθητὰς αὐτοῦ ἔφη· ἰδοὺ ἡ μήτηρ μου καὶ οἱ ἀδελφοί μου·"
    },
    {
      "verse": 50,
      "text": "ὅστις γὰρ ἂν ποιήσῃ τὸ θέλημα τοῦ πατρός μου τοῦ ἐν οὐρανοῖς, αὐτός μου ἀδελφὸς καὶ ἀδελφὴ καὶ μήτηρ ἐστίν."
    }
  ]
}