{
  "book_id": "EPH",
  "chapter": 6,
  "verses": [
    {
      "verse": 1,
      "text": "Τὰ τέκνα ὑπακούετε τοῖς γονεῦσιν ὑμῶν ἐν Κυρίῳ· τοῦτο γάρ ἐστι δίκαιον."
    },
    {
      "verse": 2,
      "text": "\\+w τίμα|strong=\"G5091\"\\+w* \\+w τὸν|strong=\"G3588\"\\+w* \\+w πατέρα|strong=\"G3962\"\\+w* \\+w σου|strong=\"G4771\"\\+w* \\+w καὶ|strong=\"G2532\"\\+w* \\+w τὴν|strong=\"G3588\"\\+w* \\+w μητέρα|strong=\"G3384\"\\+w*,ἥτις ἐστὶν ἐντολὴ πρώτη ἐν ἐπαγγελίᾳ,"
    },
    {
      "verse": 3,
      "text": "\\+w ἵνα|strong=\"G2443\"\\+w* \\+w εὖ|strong=\"G2095\"\\+w* \\+w σοι|strong=\"G4771\"\\+w* \\+w γένηται|strong=\"G1096\"\\+w* \\+w καὶ|strong=\"G2532\"\\+w* \\+w ἔσῃ|strong=\"G1510\"\\+w* \\+w μακροχρόνιος|strong=\"G3118\"\\+w* \\+w ἐπὶ|strong=\"G1909\"\\+w* \\+w τῆς|strong=\"G3588\"\\+w* \\+w γῆς|strong=\"G1093\"\\+w*."
    },
    {
      "verse": 4,
      "text": "καὶ οἱ πατέρες μὴ παροργίζετε τὰ τέκνα ὑμῶν, ἀλλ᾽ ἐκτρέφετε αὐτὰ ἐν παιδείᾳ καὶ νουθεσίᾳ Κυρίου."
    },
    {
      "verse": 5,
      "text": "Οἱ δοῦλοι ὑπακούετε τοῖς κυρίοις κατὰ σάρκα μετὰ φόβου καὶ τρόμου ἐν ἁπλότητι τῆς καρδίας ὑμῶν ὡς τῷ Χριστῷ,"
    },
    {
      "verse": 6,
      "text": "μὴ κατ᾽ ὀφθαλμοδουλίαν ὡς ἀνθρωπάρεσκοι, ἀλλ᾽ ὡς δοῦλοι [τοῦ] Χριστοῦ, ποιοῦντες τὸ θέλημα τοῦ Θεοῦ ἐκ ψυχῆς,"
    },
    {
      "verse": 7,
      "text": "μετ᾽ εὐνοίας δουλεύοντες [ὡς] τῷ Κυρίῳ καὶ οὐκ ἀνθρώποις,"
    },
    {
      "verse": 8,
      "text": "εἰδότες ὅτι ὃ ἐάν τι ἕκαστος ποιήσῃ ἀγαθόν, τοῦτο κομιεῖται παρὰ τοῦ Κυρίου, εἴτε δοῦλος εἴτε ἐλεύθερος."
    },
    {
      "verse": 9,
      "text": "Καὶ οἱ κύριοι τὰ αὐτὰ ποιεῖτε πρὸς αὐτούς, ἀνιέντες τὴν ἀπειλήν, εἰδότες ὅτι καὶ ὑμῶν αὐτῶν ὁ Κύριός ἐστιν ἐν οὐρανοῖς, καὶ προσωποληψία οὐκ ἔστι παρ᾽ αὐτῷ."
    },
    {
      "verse": 10,
      "text": "Τὸ λοιπόν, ἀδελφοί μου, ἐνδυναμοῦσθε ἐν Κυρίῳ καὶ ἐν τῷ κράτει τῆς ἰσχύος αὐτοῦ."
    },
    {
      "verse": 11,
      "text": "ἐνδύσασθε τὴν πανοπλίαν τοῦ Θεοῦ πρὸς τὸ δύνασθαι ὑμᾶς στῆναι πρὸς τὰς μεθοδείας τοῦ διαβόλου·"
    },
    {
      "verse": 12,
      "text": "ὅτι οὐκ ἔστιν ἡμῖν ἡ πάλη πρὸς αἷμα καὶ σάρκα, ἀλλὰ πρὸς τὰς ἀρχάς, πρὸς τὰς ἐξουσίας, πρὸς τοὺς κοσμοκράτορας τοῦ σκότους τοῦ αἰῶνος τούτου, πρὸς τὰ πνευματικὰ τῆς πονηρίας ἐν τοῖς ἐπουρανίοις."
    },
    {
      "verse": 13,
      "text": "διὰ τοῦτο ἀναλάβετε τὴν πανοπλίαν τοῦ Θεοῦ, ἵνα δυνηθῆτε ἀντιστῆναι ἐν τῇ ἡμέρᾳ τῇ πονηρᾷ καὶ ἅπαντα κατεργασάμενοι στῆναι."
    },
    {
      "verse": 14,
      "text": "στῆτε οὖν περιζωσάμενοι τὴν ὀσφὺν ὑμῶν ἐν ἀληθείᾳ, καὶ ἐνδυσάμενοι τὸν θώρακα τῆς δικαιοσύνης,"
    },
    {
      "verse": 15,
      "text": "καὶ ὑποδησάμενοι τοὺς πόδας ἐν ἑτοιμασίᾳ τοῦ εὐαγγελίου τῆς εἰρήνης,"
    },
    {
      "verse": 16,
      "text": "ἐπὶ πᾶσιν ἀναλαβόντες τὸν θυρεὸν τῆς πίστεως, ἐν ᾧ δυνήσεσθε πάντα τὰ βέλη τοῦ πονηροῦ τὰ πεπυρωμένα σβέσαι·"
    },
    {
      "verse": 17,
      "text": "καὶ τὴν περικεφαλαίαν τοῦ σωτηρίου δέξασθε, καὶ τὴν μάχαιραν τοῦ Πνεύματος, ὅ ἐστι ῥῆμα Θεοῦ, —"
    },
    {
      "verse": 18,
      "text": "διὰ πάσης προσευχῆς καὶ δεήσεως, προσευχόμενοι ἐν παντὶ καιρῷ ἐν Πνεύματι, καὶ εἰς αὐτὸ τοῦτο ἀγρυπνοῦντες ἐν πάσῃ προσκαρτερήσει καὶ δεήσει περὶ πάντων τῶν ἁγίων,"
    },
    {
      "verse": 19,
      "text": "καὶ ὑπὲρ ἐμοῦ, ἵνα μοι δοθῇ λόγος ἐν ἀνοίξει τοῦ στόματός μου, ἐν παρρησίᾳ γνωρίσαι τὸ μυστήριον τοῦ εὐαγγελίου,"
    },
    {
      "verse": 20,
      "text": "ὑπὲρ οὗ πρεσβεύω ἐν ἁλύσει, ἵνα ἐν αὐτῷ παρρησιάσωμαι ὡς δεῖ με λαλῆσαι."
    },
    {
      "verse": 21,
      "text": "Ἵνα δὲ εἰδῆτε καὶ ὑμεῖς τὰ κατ᾽ ἐμέ, τί πράσσω, πάντα ὑμῖν γνωρίσει Τυχικὸς ὁ ἀγαπητὸς ἀδελφὸς καὶ πιστὸς διάκονος ἐν Κυρίῳ,"
    },
    {
      "verse": 22,
      "text": "ὃν ἔπεμψα πρὸς ὑμᾶς εἰς αὐτὸ τοῦτο, ἵνα γνῶτε τὰ περὶ ἡμῶν καὶ παρακαλέσῃ τὰς καρδίας ὑμῶν."
    },
    {
      "verse": 23,
      "text": "Εἰρήνη τοῖς ἀδελφοῖς καὶ ἀγάπη μετὰ πίστεως ἀπὸ Θεοῦ πατρὸς καὶ Κυρίου Ἰησοῦ Χριστοῦ."
    },
    {
      "verse": 24,
      "text": "Ἡ χάρις μετὰ πάντων τῶν ἀγαπώντων τὸν Κύριον ἡμῶν Ἰησοῦν Χριστὸν ἐν ἀφθαρσίᾳ· ἀμήν."
    }
  ]
}