{
  "book_id": "MRK",
  "chapter": 15,
  "verses": [
    {
      "verse": 1,
      "text": "και ευθεωσ επι το πρωι συμβουλιον ποιησαντεσ οι αρχιερεισ μετα των πρεσβυτερων και γραμματεων και ολον το συνεδριον δησαντεσ τον ιησουν απηνεγκαν και παρεδωκαν τω πιλατω"
    },
    {
      "verse": 2,
      "text": "και επηρωτησεν αυτον ο πιλατοσ συ ει ο βασιλευσ των ιουδαιων ο δε αποκριθεισ ειπεν αυτω συ λεγεισ"
    },
    {
      "verse": 3,
      "text": "και κατηγορουν αυτου οι αρχιερεισ πολλα"
    },
    {
      "verse": 4,
      "text": "ο δε πιλατοσ παλιν επηρωτησεν αυτον λεγων ουκ αποκρινη ουδεν ιδε ποσα σου καταμαρτυρουσιν"
    },
    {
      "verse": 5,
      "text": "ο δε ιησουσ ουκετι ουδεν απεκριθη ωστε θαυμαζειν τον πιλατον"
    },
    {
      "verse": 6,
      "text": "κατα δε εορτην απελυεν αυτοισ ενα δεσμιον ονπερ ητουντο"
    },
    {
      "verse": 7,
      "text": "ην δε ο λεγομενοσ βαραββασ μετα των συστασιαστων δεδεμενοσ οιτινεσ εν τη στασει φονον πεποιηκεισαν"
    },
    {
      "verse": 8,
      "text": "και αναβοησασ ο οχλοσ ηρξατο αιτεισθαι καθωσ αει εποιει αυτοισ"
    },
    {
      "verse": 9,
      "text": "ο δε πιλατοσ απεκριθη αυτοισ λεγων θελετε απολυσω υμιν τον βασιλεα των ιουδαιων"
    },
    {
      "verse": 10,
      "text": "εγινωσκεν γαρ οτι δια φθονον παραδεδωκεισαν αυτον οι αρχιερεισ"
    },
    {
      "verse": 11,
      "text": "οι δε αρχιερεισ ανεσεισαν τον οχλον ινα μαλλον τον βαραββαν απολυση αυτοισ"
    },
    {
      "verse": 12,
      "text": "ο δε πιλατοσ αποκριθεισ παλιν ειπεν αυτοισ τι ουν θελετε ποιησω ον λεγετε βασιλεα των ιουδαιων"
    },
    {
      "verse": 13,
      "text": "οι δε παλιν εκραξαν σταυρωσον αυτον"
    },
    {
      "verse": 14,
      "text": "ο δε πιλατοσ ελεγεν αυτοισ τι γαρ κακον εποιησεν οι δε περισσοτερωσ εκραξαν σταυρωσον αυτον"
    },
    {
      "verse": 15,
      "text": "ο δε πιλατοσ βουλομενοσ τω οχλω το ικανον ποιησαι απελυσεν αυτοισ τον βαραββαν και παρεδωκεν τον ιησουν φραγελλωσασ ινα σταυρωθη"
    },
    {
      "verse": 16,
      "text": "οι δε στρατιωται απηγαγον αυτον εσω τησ αυλησ ο εστιν πραιτωριον και συγκαλουσιν ολην την σπειραν"
    },
    {
      "verse": 17,
      "text": "και ενδυουσιν αυτον πορφυραν και περιτιθεασιν αυτω πλεξαντεσ ακανθινον στεφανον"
    },
    {
      "verse": 18,
      "text": "και ηρξαντο ασπαζεσθαι αυτον χαιρε ο βασιλευσ των ιουδαιων"
    },
    {
      "verse": 19,
      "text": "και ετυπτον αυτου την κεφαλην καλαμω και ενεπτυον αυτω και τιθεντεσ τα γονατα προσεκυνουν αυτω"
    },
    {
      "verse": 20,
      "text": "και οτε ενεπαιξαν αυτω εξεδυσαν αυτον την πορφυραν και ενεδυσαν αυτον τα ιματια τα ιδια και εξαγουσιν αυτον ινα σταυρωσωσιν αυτον"
    },
    {
      "verse": 21,
      "text": "και αγγαρευουσιν παραγοντα τινα σιμωνα κυρηναιον ερχομενον απ αγρου τον πατερα αλεξανδρου και ρουφου ινα αρη τον σταυρον αυτου"
    },
    {
      "verse": 22,
      "text": "και φερουσιν αυτον επι γολγοθα τοπον ο εστιν μεθερμηνευομενον κρανιου τοποσ"
    },
    {
      "verse": 23,
      "text": "και εδιδουν αυτω πιειν εσμυρνισμενον οινον ο δε ουκ ελαβεν"
    },
    {
      "verse": 24,
      "text": "και σταυρωσαντεσ αυτον διαμεριζονται τα ιματια αυτου βαλλοντεσ κληρον επ αυτα τισ τι αρη"
    },
    {
      "verse": 25,
      "text": "ην δε ωρα τριτη και εσταυρωσαν αυτον"
    },
    {
      "verse": 26,
      "text": "και ην η επιγραφη τησ αιτιασ αυτου επιγεγραμμενη ο βασιλευσ των ιουδαιων"
    },
    {
      "verse": 27,
      "text": "και συν αυτω σταυρουσιν δυο ληστασ ενα εκ δεξιων και ενα εξ ευωνυμων αυτου"
    },
    {
      "verse": 28,
      "text": "και επληρωθη η γραφη η λεγουσα και μετα ανομων ελογισθη"
    },
    {
      "verse": 29,
      "text": "και οι παραπορευομενοι εβλασφημουν αυτον κινουντεσ τασ κεφαλασ αυτων και λεγοντεσ ουα ο καταλυων τον ναον και εν τρισιν ημεραισ οικοδομων"
    },
    {
      "verse": 30,
      "text": "σωσον σεαυτον και καταβα απο του σταυρου"
    },
    {
      "verse": 31,
      "text": "ομοιωσ και οι αρχιερεισ εμπαιζοντεσ προσ αλληλουσ μετα των γραμματεων ελεγον αλλουσ εσωσεν εαυτον ου δυναται σωσαι"
    },
    {
      "verse": 32,
      "text": "ο χριστοσ ο βασιλευσ του ισραηλ καταβατω νυν απο του σταυρου ινα ιδωμεν και πιστευσωμεν αυτω και οι συνεσταυρωμενοι αυτω ωνειδιζον αυτον"
    },
    {
      "verse": 33,
      "text": "γενομενησ δε ωρασ εκτησ σκοτοσ εγενετο εφ ολην την γην εωσ ωρασ ενατησ"
    },
    {
      "verse": 34,
      "text": "και τη ωρα τη ενατη εβοησεν ο ιησουσ φωνη μεγαλη λεγων ελωι ελωι λιμα σαβαχθανι ο εστιν μεθερμηνευομενον ο θεοσ μου ο θεοσ μου εισ τι με εγκατελιπεσ"
    },
    {
      "verse": 35,
      "text": "και τινεσ των παρεστηκοτων ακουσαντεσ ελεγον ιδου ηλιαν φωνει"
    },
    {
      "verse": 36,
      "text": "δραμων δε εισ και γεμισασ σπογγον οξουσ περιθεισ τε καλαμω εποτιζεν αυτον λεγων αφετε ιδωμεν ει ερχεται ηλιασ καθελειν αυτον"
    },
    {
      "verse": 37,
      "text": "ο δε ιησουσ αφεισ φωνην μεγαλην εξεπνευσεν"
    },
    {
      "verse": 38,
      "text": "και το καταπετασμα του ναου εσχισθη εισ δυο απο ανωθεν εωσ κατω"
    },
    {
      "verse": 39,
      "text": "ιδων δε ο κεντυριων ο παρεστηκωσ εξ εναντιασ αυτου οτι ουτωσ κραξασ εξεπνευσεν ειπεν αληθωσ ο ανθρωποσ ουτοσ υιοσ ην θεου"
    },
    {
      "verse": 40,
      "text": "ησαν δε και γυναικεσ απο μακροθεν θεωρουσαι εν αισ ην και μαρια η μαγδαληνη και μαρια η του ιακωβου του μικρου και ιωση μητηρ και σαλωμη"
    },
    {
      "verse": 41,
      "text": "αι και οτε ην εν τη γαλιλαια ηκολουθουν αυτω και διηκονουν αυτω και αλλαι πολλαι αι συναναβασαι αυτω εισ ιεροσολυμα"
    },
    {
      "verse": 42,
      "text": "και ηδη οψιασ γενομενησ επει ην παρασκευη ο εστιν προσαββατον"
    },
    {
      "verse": 43,
      "text": "ηλθεν ιωσηφ ο απο αριμαθαιασ ευσχημων βουλευτησ οσ και αυτοσ ην προσδεχομενοσ την βασιλειαν του θεου τολμησασ εισηλθεν προσ πιλατον και ητησατο το σωμα του ιησου"
    },
    {
      "verse": 44,
      "text": "ο δε πιλατοσ εθαυμασεν ει ηδη τεθνηκεν και προσκαλεσαμενοσ τον κεντυριωνα επηρωτησεν αυτον ει παλαι απεθανεν"
    },
    {
      "verse": 45,
      "text": "και γνουσ απο του κεντυριωνοσ εδωρησατο το σωμα τω ιωσηφ"
    },
    {
      "verse": 46,
      "text": "και αγορασασ σινδονα και καθελων αυτον ενειλησεν τη σινδονι και κατεθηκεν αυτον εν μνημειω ο ην λελατομημενον εκ πετρασ και προσεκυλισεν λιθον επι την θυραν του μνημειου"
    },
    {
      "verse": 47,
      "text": "η δε μαρια η μαγδαληνη και μαρια ιωση εθεωρουν που τιθεται"
    }
  ]
}