{
  "book_id": "NUM",
  "chapter": 25,
  "verses": [
    {
      "verse": 1,
      "text": "Forsothe in that tyme Israel dwellide in Sechym; and the puple dide fornycacioun with the douytris of Moab;"
    },
    {
      "verse": 2,
      "text": "whiche douytris clepiden hem to her sacrifices, and thei eten, and worschipiden the goddis of tho douytris;"
    },
    {
      "verse": 3,
      "text": "and Israel made sacrifice to Belphegor. And the Lord was wrooth,"
    },
    {
      "verse": 4,
      "text": "and seide to Moises, Take thou alle the princes of the puple, and hange hem ayens the sunne in iebatis, that my wodnesse, `that is stronge veniaunce, be turned awai fro Israel."
    },
    {
      "verse": 5,
      "text": "And Moises seide to the iugis of Israel, Ech man sle his neiyboris, that maden sacrifice to Belphagor."
    },
    {
      "verse": 6,
      "text": "And, lo! oon of the sones of Israel entride bifor his britheren to `an hoore of Madian, in the siyt of Moises, and al the cumpeny of the sones of Israel, whiche wepten bifor the yatis of the tabernacle."
    },
    {
      "verse": 7,
      "text": "And whanne Phynees, the sone of Eleazar, sone of Aaron, preest, hadde seyn this, he roos fro the myddis of the multitude; and whanne he hadde take a swerd,"
    },
    {
      "verse": 8,
      "text": "he entride aftir the man of Israel in to the `hoore hows, and stikide thorou both togidere, that is, the man and the womman, in the places of gendryng. And the veniaunce ceesside fro the sones of Israel,"
    },
    {
      "verse": 9,
      "text": "and foure and twenti thousand of men weren slayn."
    },
    {
      "verse": 10,
      "text": "And the Lord seide to Moises,"
    },
    {
      "verse": 11,
      "text": "Fynees, the sone of Eleazar, sone of Aaron, preest, turnede away myn yre fro the sones of Israel; for he was stirid ayens hem bi my feruent loue, that Y my silf schulde not do awai the sones of Israel in my greet hete, `ether strong veniaunce."
    },
    {
      "verse": 12,
      "text": "Therfor speke thou to hym, Lo! Y yyue to hym the pees of my couenaunt,\\f + \\fr 25:12 \\ft  couenaunt, that is, the dignete of presthod aftir his fadir. \\f*"
    },
    {
      "verse": 13,
      "text": "and it schal be an euerlastynge couenaunt of preesthod, as wel to hym silf as to his seed; for he louyde feruentli for his God, and he clenside the greet trespas of the sones of Israel."
    },
    {
      "verse": 14,
      "text": "Forsothe the name of the man of Israel, that was slayn with the womman of Madian, was Zambri, the sone of Salu, duyk of the kynrede and lynage of Symeon."
    },
    {
      "verse": 15,
      "text": "Forsothe the womman of Madian that was slayn togidere, was clepid Cobri, the douyter of Sur, the nobleste prince of Madianytis."
    },
    {
      "verse": 16,
      "text": "And the Lord spak to Moises and seide,"
    },
    {
      "verse": 17,
      "text": "`Madianytis feele you enemyes, and smyte ye hem;"
    },
    {
      "verse": 18,
      "text": "for also thei diden enemyliche ayens you, and disseyueden thorow tresouns, bi the idol of Phegor, and bi `the douyter of Corbri, duyk of Madian, her sister, which douyter was sleyn in the dai of veniaunce, for the sacrilege of Phegor."
    }
  ]
}