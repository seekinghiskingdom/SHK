{
  "book_id": "HOS",
  "chapter": 3,
  "verses": [
    {
      "verse": 1,
      "text": "ויאמר יהוה אלי עוד לך אהב אשה אהבת רע ומנאפת כאהבת יהוה את בני ישראל והם פנים אל אלהים אחרים ואהבי אשישי ענבים׃"
    },
    {
      "verse": 2,
      "text": "ואכרה לי בחמשה עשר כסף וחמר שערים ולתך שערים׃"
    },
    {
      "verse": 3,
      "text": "ואמר אליה ימים רבים תשבי לי לא תזני ולא תהיי לאיש וגם אני אליך׃"
    },
    {
      "verse": 4,
      "text": "כי ימים רבים ישבו בני ישראל אין מלך ואין שר ואין זבח ואין מצבה ואין אפוד ותרפים׃"
    },
    {
      "verse": 5,
      "text": "אחר ישבו בני ישראל ובקשו את יהוה אלהיהם ואת דויד מלכם ופחדו אל יהוה ואל טובו באחרית הימים׃"
    }
  ]
}