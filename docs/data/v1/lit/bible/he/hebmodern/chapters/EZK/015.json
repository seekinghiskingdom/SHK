{
  "book_id": "EZK",
  "chapter": 15,
  "verses": [
    {
      "verse": 1,
      "text": "ויהי דבר יהוה אלי לאמר׃"
    },
    {
      "verse": 2,
      "text": "בן אדם מה יהיה עץ הגפן מכל עץ הזמורה אשר היה בעצי היער׃"
    },
    {
      "verse": 3,
      "text": "היקח ממנו עץ לעשות למלאכה אם יקחו ממנו יתד לתלות עליו כל כלי׃"
    },
    {
      "verse": 4,
      "text": "הנה לאש נתן לאכלה את שני קצותיו אכלה האש ותוכו נחר היצלח למלאכה׃"
    },
    {
      "verse": 5,
      "text": "הנה בהיותו תמים לא יעשה למלאכה אף כי אש אכלתהו ויחר ונעשה עוד למלאכה׃"
    },
    {
      "verse": 6,
      "text": "לכן כה אמר אדני יהוה כאשר עץ הגפן בעץ היער אשר נתתיו לאש לאכלה כן נתתי את ישבי ירושלם׃"
    },
    {
      "verse": 7,
      "text": "ונתתי את פני בהם מהאש יצאו והאש תאכלם וידעתם כי אני יהוה בשומי את פני בהם׃"
    },
    {
      "verse": 8,
      "text": "ונתתי את הארץ שממה יען מעלו מעל נאם אדני יהוה׃"
    }
  ]
}