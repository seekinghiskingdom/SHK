{
  "book_id": "MAL",
  "chapter": 4,
  "verses": [
    {
      "verse": 1,
      "text": "כי הנה היום בא בער כתנור והיו כל זדים וכל עשה רשעה קש ולהט אתם היום הבא אמר יהוה צבאות אשר לא יעזב להם שרש וענף׃"
    },
    {
      "verse": 2,
      "text": "וזרחה לכם יראי שמי שמש צדקה ומרפא בכנפיה ויצאתם ופשתם כעגלי מרבק׃"
    },
    {
      "verse": 3,
      "text": "ועסותם רשעים כי יהיו אפר תחת כפות רגליכם ביום אשר אני עשה אמר יהוה צבאות׃"
    },
    {
      "verse": 4,
      "text": "זכרו תורת משה עבדי אשר צויתי אותו בחרב על כל ישראל חקים ומשפטים׃"
    },
    {
      "verse": 5,
      "text": "הנה אנכי שלח לכם את אליה הנביא לפני בוא יום יהוה הגדול והנורא׃"
    },
    {
      "verse": 6,
      "text": "והשיב לב אבות על בנים ולב בנים על אבותם פן אבוא והכיתי את הארץ חרם׃"
    }
  ]
}