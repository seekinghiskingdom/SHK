{
  "book_id": "PSA",
  "chapter": 110,
  "verses": [
    {
      "verse": 1,
      "text": "לדוד מזמור נאם יהוה לאדני שב לימיני עד אשית איביך הדם לרגליך׃"
    },
    {
      "verse": 2,
      "text": "מטה עזך ישלח יהוה מציון רדה בקרב איביך׃"
    },
    {
      "verse": 3,
      "text": "עמך נדבת ביום חילך בהדרי קדש מרחם משחר לך טל ילדתיך׃"
    },
    {
      "verse": 4,
      "text": "נשבע יהוה ולא ינחם אתה כהן לעולם על דברתי מלכי צדק׃"
    },
    {
      "verse": 5,
      "text": "אדני על ימינך מחץ ביום אפו מלכים׃"
    },
    {
      "verse": 6,
      "text": "ידין בגוים מלא גויות מחץ ראש על ארץ רבה׃"
    },
    {
      "verse": 7,
      "text": "מנחל בדרך ישתה על כן ירים ראש׃"
    }
  ]
}