{
  "book_id": "MAT",
  "chapter": 2,
  "verses": [
    {
      "verse": 1,
      "text": "ויהי כאשר נולד ישוע בבית לחם יהודה בימי הורדוס המלך ויבאו מגושים מארץ מזרח ירושלימה לאמר׃"
    },
    {
      "verse": 2,
      "text": "איה מלך היהודים הנולד כי ראינו את כוכבו במזרח ונבא להשתחות לו׃"
    },
    {
      "verse": 3,
      "text": "ויהי כשמע הורדוס המלך את דבריהם ויבהל הוא וכל ירושלים עמו׃"
    },
    {
      "verse": 4,
      "text": "ויקהל את כל ראשי הכהנים וסופרי העם וידרש מאתם לאמר איפה יולד המשיח׃"
    },
    {
      "verse": 5,
      "text": "ויאמרו לו בבית לחם יהודה כי כן כתוב ביד הנביא׃"
    },
    {
      "verse": 6,
      "text": "ואתה בית לחם ארץ יהודה אינך צעיר באלפי יהודה כי ממך יצא מושל אשר ירעה את עמי ישראל׃"
    },
    {
      "verse": 7,
      "text": "אז קרא הורדוס למגושים בסתר ויחקר אתם לדעת עת הראות הכוכב׃"
    },
    {
      "verse": 8,
      "text": "וישלחם בית לחם ויאמר לכו חקרו היטב על דבר הילד והיה כי תמצאון אתו והגדתם לי ואבאה להשתחות לו גם אני׃"
    },
    {
      "verse": 9,
      "text": "ויהי כשמעם את דברי המלך וילכו והנה הכוכב אשר ראו במזרח דרך לפניהם עד באו אל מקום אשר שם הילד ויעמד ממעל לו׃"
    },
    {
      "verse": 10,
      "text": "ויראו את הכוכב וישמחו שמחה גדולה עד מאד׃"
    },
    {
      "verse": 11,
      "text": "ויבאו הביתה וימצאו את הילד עם מרים אמו ויפל על פניהם וישתחוו לו ויפתחו את אוצרותם ויקריבו לו מנחה זהב ולבונה ומר׃"
    },
    {
      "verse": 12,
      "text": "ויצוו בחלום לבלתי שוב אל הורדוס וילכו בדרך אחר אל ארצם׃"
    },
    {
      "verse": 13,
      "text": "הם הלכו משם והנה מלאך יהוה נראה אל יוסף בחלום לאמר קום קח את הילד ואת אמו וברח לך מצרימה והיה שם עד אשר אמר אליך כי הורדוס צדה את הילד לאבדו׃"
    },
    {
      "verse": 14,
      "text": "ויקם ויקח את הילד ואת אמו בלילה ויברח מצרימה׃"
    },
    {
      "verse": 15,
      "text": "ויהי שם עד מות הורדוס למלאת את אשר דבר יהוה ביד הנביא לאמר ממצרים קראתי לבני׃"
    },
    {
      "verse": 16,
      "text": "וירא הורדוס כי התלו בו המגושים ויקצף מאד וישלח וימת את כל הילדים אשר בבית לחם ובכל גבוליה מבן שנתים ולמטה כפי העת אשר חקרה מפי המגושים׃"
    },
    {
      "verse": 17,
      "text": "וימלא הדבר הנאמר בפי ירמיה הנביא לאמר׃"
    },
    {
      "verse": 18,
      "text": "קול ברמה נשמע נהי ובכי תמרורים רחל מבכה על בניה מאנה להנחם כי אינם׃"
    },
    {
      "verse": 19,
      "text": "ויהי אחרי מות הורדוס והנה מלאך יהוה נראה בחלום אל יוסף בארץ מצרים׃"
    },
    {
      "verse": 20,
      "text": "ויאמר אליו קום קח את הילד ואת אמו ולך שוב אל ארץ ישראל כי מתו המבקשים את נפש הילד׃"
    },
    {
      "verse": 21,
      "text": "ויקם ויקח את הילד ואת אמו ויבא ארצה ישראל׃"
    },
    {
      "verse": 22,
      "text": "וכשמעו כי ארקלוס מלך ביהודה תחת הורדוס אביו ירא ללכת שמה ויצוה בחלום וילך לו אל ארצות הגליל׃"
    },
    {
      "verse": 23,
      "text": "ויבא וישב בעיר אשר שמה נצרת למלאת הדבר הנאמר על פי הנביאים כי נצרי יקרא לו׃"
    }
  ]
}