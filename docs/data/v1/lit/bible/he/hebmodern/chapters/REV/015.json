{
  "book_id": "REV",
  "chapter": 15,
  "verses": [
    {
      "verse": 1,
      "text": "וארא אות אחרת בשמים גדולה ונפלאה שבעה מלאכים הנשאים את שבע המכות האחרנות כי בהן כלה זעם אלהים׃"
    },
    {
      "verse": 2,
      "text": "וארא כים זכוכית בלול באש ואת המתגברים על החיה ועל צלמה ועל תוה ועל מספר שמה עמדים על ים הזכוכית וכנרות אלהים בידיהם׃"
    },
    {
      "verse": 3,
      "text": "וישירו את שירת משה עבד אלהים ושירת השה לאמר גדולים מעשיך ונפלאים יהוה אלהים צבאות צדק ואמת דרכיך מלך הגוים׃"
    },
    {
      "verse": 4,
      "text": "מי לא ייראך יהוה ולא יכבד את שמך כי קדוש אתה לבדך כי כל הגוים יבאו וישתחוו לפניך כי נגלו משפטי צדקך׃"
    },
    {
      "verse": 5,
      "text": "ואחרי כן ראיתי והנה נפתח היכל משכן העדות בשמים׃"
    },
    {
      "verse": 6,
      "text": "ויצאו מן ההיכל שבעה המלאכים הנשאים את שבע המכות מלבשים בד טהור וצח וחגורים אזורי זהב על לבביהם׃"
    },
    {
      "verse": 7,
      "text": "ואחת מארבע החיות נתנה אל שבעת המלאכים שבע קערת זהב מלאות חמת האלהים החי לעולמי העולמים׃"
    },
    {
      "verse": 8,
      "text": "וימלא ההיכל עשן מכבוד אלהים ועזו ולא יכל איש לבוא אל ההיכל עד אשר כלו שבע המכות אשר בידי שבעה המלאכים׃"
    }
  ]
}