{
  "book_id": "1CH",
  "chapter": 2,
  "verses": [
    {
      "verse": 1,
      "text": "אלה בני ישראל ראובן שמעון לוי ויהודה יששכר וזבלון׃"
    },
    {
      "verse": 2,
      "text": "דן יוסף ובנימן נפתלי גד ואשר׃"
    },
    {
      "verse": 3,
      "text": "בני יהודה ער ואונן ושלה שלושה נולד לו מבת שוע הכנענית ויהי ער בכור יהודה רע בעיני יהוה וימיתהו׃"
    },
    {
      "verse": 4,
      "text": "ותמר כלתו ילדה לו את פרץ ואת זרח כל בני יהודה חמשה׃"
    },
    {
      "verse": 5,
      "text": "בני פרץ חצרון וחמול׃"
    },
    {
      "verse": 6,
      "text": "ובני זרח זמרי ואיתן והימן וכלכל ודרע כלם חמשה׃"
    },
    {
      "verse": 7,
      "text": "ובני כרמי עכר עוכר ישראל אשר מעל בחרם׃"
    },
    {
      "verse": 8,
      "text": "ובני איתן עזריה׃"
    },
    {
      "verse": 9,
      "text": "ובני חצרון אשר נולד לו את ירחמאל ואת רם ואת כלובי׃"
    },
    {
      "verse": 10,
      "text": "ורם הוליד את עמינדב ועמינדב הוליד את נחשון נשיא בני יהודה׃"
    },
    {
      "verse": 11,
      "text": "ונחשון הוליד את שלמא ושלמא הוליד את בעז׃"
    },
    {
      "verse": 12,
      "text": "ובעז הוליד את עובד ועובד הוליד את ישי׃"
    },
    {
      "verse": 13,
      "text": "ואישי הוליד את בכרו את אליאב ואבינדב השני ושמעא השלישי׃"
    },
    {
      "verse": 14,
      "text": "נתנאל הרביעי רדי החמישי׃"
    },
    {
      "verse": 15,
      "text": "אצם הששי דויד השבעי׃"
    },
    {
      "verse": 16,
      "text": "ואחיתיהם צרויה ואביגיל ובני צרויה אבשי ויואב ועשה אל שלשה׃"
    },
    {
      "verse": 17,
      "text": "ואביגיל ילדה את עמשא ואבי עמשא יתר הישמעאלי׃"
    },
    {
      "verse": 18,
      "text": "וכלב בן חצרון הוליד את עזובה אשה ואת יריעות ואלה בניה ישר ושובב וארדון׃"
    },
    {
      "verse": 19,
      "text": "ותמת עזובה ויקח לו כלב את אפרת ותלד לו את חור׃"
    },
    {
      "verse": 20,
      "text": "וחור הוליד את אורי ואורי הוליד את בצלאל׃"
    },
    {
      "verse": 21,
      "text": "ואחר בא חצרון אל בת מכיר אבי גלעד והוא לקחה והוא בן ששים שנה ותלד לו את שגוב׃"
    },
    {
      "verse": 22,
      "text": "ושגוב הוליד את יאיר ויהי לו עשרים ושלוש ערים בארץ הגלעד׃"
    },
    {
      "verse": 23,
      "text": "ויקח גשור וארם את חות יאיר מאתם את קנת ואת בנתיה ששים עיר כל אלה בני מכיר אבי גלעד׃"
    },
    {
      "verse": 24,
      "text": "ואחר מות חצרון בכלב אפרתה ואשת חצרון אביה ותלד לו את אשחור אבי תקוע׃"
    },
    {
      "verse": 25,
      "text": "ויהיו בני ירחמאל בכור חצרון הבכור רם ובונה וארן ואצם אחיה׃"
    },
    {
      "verse": 26,
      "text": "ותהי אשה אחרת לירחמאל ושמה עטרה היא אם אונם׃"
    },
    {
      "verse": 27,
      "text": "ויהיו בני רם בכור ירחמאל מעץ וימין ועקר׃"
    },
    {
      "verse": 28,
      "text": "ויהיו בני אונם שמי וידע ובני שמי נדב ואבישור׃"
    },
    {
      "verse": 29,
      "text": "ושם אשת אבישור אביהיל ותלד לו את אחבן ואת מוליד׃"
    },
    {
      "verse": 30,
      "text": "ובני נדב סלד ואפים וימת סלד לא בנים׃"
    },
    {
      "verse": 31,
      "text": "ובני אפים ישעי ובני ישעי ששן ובני ששן אחלי׃"
    },
    {
      "verse": 32,
      "text": "ובני ידע אחי שמי יתר ויונתן וימת יתר לא בנים׃"
    },
    {
      "verse": 33,
      "text": "ובני יונתן פלת וזזא אלה היו בני ירחמאל׃"
    },
    {
      "verse": 34,
      "text": "ולא היה לששן בנים כי אם בנות ולששן עבד מצרי ושמו ירחע׃"
    },
    {
      "verse": 35,
      "text": "ויתן ששן את בתו לירחע עבדו לאשה ותלד לו את עתי׃"
    },
    {
      "verse": 36,
      "text": "ועתי הליד את נתן ונתן הוליד את זבד׃"
    },
    {
      "verse": 37,
      "text": "וזבד הוליד את אפלל ואפלל הוליד את עובד׃"
    },
    {
      "verse": 38,
      "text": "ועובד הוליד את יהוא ויהוא הוליד את עזריה׃"
    },
    {
      "verse": 39,
      "text": "ועזריה הליד את חלץ וחלץ הליד את אלעשה׃"
    },
    {
      "verse": 40,
      "text": "ואלעשה הליד את ססמי וססמי הליד את שלום׃"
    },
    {
      "verse": 41,
      "text": "ושלום הוליד את יקמיה ויקמיה הליד את אלישמע׃"
    },
    {
      "verse": 42,
      "text": "ובני כלב אחי ירחמאל מישע בכרו הוא אבי זיף ובני מרשה אבי חברון׃"
    },
    {
      "verse": 43,
      "text": "ובני חברון קרח ותפח ורקם ושמע׃"
    },
    {
      "verse": 44,
      "text": "ושמע הוליד את רחם אבי ירקעם ורקם הוליד את שמי׃"
    },
    {
      "verse": 45,
      "text": "ובן שמי מעון ומעון אבי בית צור׃"
    },
    {
      "verse": 46,
      "text": "ועיפה פילגש כלב ילדה את חרן ואת מוצא ואת גזז וחרן הליד את גזז׃"
    },
    {
      "verse": 47,
      "text": "ובני יהדי רגם ויותם וגישן ופלט ועיפה ושעף׃"
    },
    {
      "verse": 48,
      "text": "פלגש כלב מעכה ילד שבר ואת תרחנה׃"
    },
    {
      "verse": 49,
      "text": "ותלד שעף אבי מדמנה את שוא אבי מכבנה ואבי גבעא ובת כלב עכסה׃"
    },
    {
      "verse": 50,
      "text": "אלה היו בני כלב בן חור בכור אפרתה שובל אבי קרית יערים׃"
    },
    {
      "verse": 51,
      "text": "שלמא אבי בית לחם חרף אבי בית גדר׃"
    },
    {
      "verse": 52,
      "text": "ויהיו בנים לשובל אבי קרית יערים הראה חצי המנחות׃"
    },
    {
      "verse": 53,
      "text": "ומשפחות קרית יערים היתרי והפותי והשמתי והמשרעי מאלה יצאו הצרעתי והאשתאלי׃"
    },
    {
      "verse": 54,
      "text": "בני שלמא בית לחם ונטופתי עטרות בית יואב וחצי המנחתי הצרעי׃"
    },
    {
      "verse": 55,
      "text": "ומשפחות ספרים ישבו יעבץ תרעתים שמעתים שוכתים המה הקינים הבאים מחמת אבי בית רכב׃"
    }
  ]
}