{
  "book_id": "REV",
  "chapter": 11,
  "verses": [
    {
      "verse": 1,
      "text": "וינתן לי קנה דומה למטה ויעמד המלאך ויאמר קום ומד את היכל יהוה ואת המזבח ואת המשתחוים בו׃"
    },
    {
      "verse": 2,
      "text": "ואת החצר אשר לפנימה להיכל השלך חוצה ואל תמדנה כי נתנה לגוים ורמסו את העיר הקדשה ארבעים ושנים חדשים׃"
    },
    {
      "verse": 3,
      "text": "ואתן לשני עדי ונבאו ימים אלף ומאתים וששים מתכסים בשקים׃"
    },
    {
      "verse": 4,
      "text": "אלה הם שני הזיתים ושתי המנרות העמדים לפני אלהי הארץ׃"
    },
    {
      "verse": 5,
      "text": "וכי יבקש איש להרע להם תצא אש מפיהם ואכלה את איביהם וכן כל המבקש להרע להם מות יומת׃"
    },
    {
      "verse": 6,
      "text": "ולהם השלטן לעצר את השמים ולא יהיה מטר בימי נבואתם וישלטו על המים להפכם לדם ועל הארץ להכתה בכל נגע מדי יחפצו׃"
    },
    {
      "verse": 7,
      "text": "ואחרי השלימם עדותם החיה העלה מן התהום תעשה עמהם מלחמה ותוכל להם והרגתם׃"
    },
    {
      "verse": 8,
      "text": "והיתה נבלתם ברהוב העיר הגדולה הנקראת כפי הרוח בשם סדום ומצרים אשר שם נצלב גם אדנינו׃"
    },
    {
      "verse": 9,
      "text": "ורבים מן העמים והמשפחות והלשנות והגוים יראו את נבלתם ימים שלשה וחצי ולא יתנו את גויתם לשום בקברים׃"
    },
    {
      "verse": 10,
      "text": "וישבי הארץ ישמחו עליהם ויעלזו וישלחו מנות זה לזה כי שני הנביאים האלה הכאיבו את ישבי הארץ׃"
    },
    {
      "verse": 11,
      "text": "ויהי אחרי ימים שלשה וחצי ותבא בהם רוח חיים מאת האלהים ויעמדו על רגליהם ואימה גדולה נפלה על כל ראיהם׃"
    },
    {
      "verse": 12,
      "text": "וישמעו קול גדול מן השמים מדבר אליהם לאמר עלו הנה ויעלו בענן השמימה ושנאיהם ראים אתם׃"
    },
    {
      "verse": 13,
      "text": "ובשעה ההיא היה רעש גדול ותפל עשירית העיר ושבעת אלפים שמות בני אדם נהרגו ברעש והנשארים רעדה אחזתם ויתנו כבוד לאלהי השמים׃"
    },
    {
      "verse": 14,
      "text": "הצרה השנית חלפה הלכה לה והנה הצרה השלישית מהרה תבוא׃"
    },
    {
      "verse": 15,
      "text": "והמלאך השביעי תקע בשופר ויהי קלות גדולים בשמים ויאמרו הנה ממלכת העולם היתה לאדיניו ולמשיחו והוא ימלך לעולמי עולמים׃"
    },
    {
      "verse": 16,
      "text": "ועשרים וארבעה הזקנים הישבים לפני האלהים על כסאותם נפלו על פניהם וישתחוו לאלהים׃"
    },
    {
      "verse": 17,
      "text": "ויאמרו מודים אנחנו לך יהוה אלהים צבאות ההוה והיה ויבוא כי לבשת עזך הגדול ותמלך׃"
    },
    {
      "verse": 18,
      "text": "והגוים קצפו ויבא קצפך ועת המתים להשפט ולתת שכר לעבדיך הנביאים ולקדשים וליראי שמך למקטנם ועד גדולם ולהשחית את משחיתי הארץ׃"
    },
    {
      "verse": 19,
      "text": "ויפתח היכל יהוה בשמים וירא ארון בריתו בהיכל ויהי ברקים וקלות ורעמים ורעש וברד כבד׃"
    }
  ]
}