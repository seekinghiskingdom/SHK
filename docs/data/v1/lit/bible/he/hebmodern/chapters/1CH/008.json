{
  "book_id": "1CH",
  "chapter": 8,
  "verses": [
    {
      "verse": 1,
      "text": "ובנימן הוליד את בלע בכרו אשבל השני ואחרח השלישי׃"
    },
    {
      "verse": 2,
      "text": "נוחה הרביעי ורפא החמישי׃"
    },
    {
      "verse": 3,
      "text": "ויהיו בנים לבלע אדר וגרא ואביהוד׃"
    },
    {
      "verse": 4,
      "text": "ואבישוע ונעמן ואחוח׃"
    },
    {
      "verse": 5,
      "text": "וגרא ושפופן וחורם׃"
    },
    {
      "verse": 6,
      "text": "ואלה בני אחוד אלה הם ראשי אבות ליושבי גבע ויגלום אל מנחת׃"
    },
    {
      "verse": 7,
      "text": "ונעמן ואחיה וגרא הוא הגלם והוליד את עזא ואת אחיחד׃"
    },
    {
      "verse": 8,
      "text": "ושחרים הוליד בשדה מואב מן שלחו אתם חושים ואת בערא נשיו׃"
    },
    {
      "verse": 9,
      "text": "ויולד מן חדש אשתו את יובב ואת צביא ואת מישא ואת מלכם׃"
    },
    {
      "verse": 10,
      "text": "ואת יעוץ ואת שכיה ואת מרמה אלה בניו ראשי אבות׃"
    },
    {
      "verse": 11,
      "text": "ומחשים הוליד את אביטוב ואת אלפעל׃"
    },
    {
      "verse": 12,
      "text": "ובני אלפעל עבר ומשעם ושמד הוא בנה את אונו ואת לד ובנתיה׃"
    },
    {
      "verse": 13,
      "text": "וברעה ושמע המה ראשי האבות ליושבי אילון המה הבריחו את יושבי גת׃"
    },
    {
      "verse": 14,
      "text": "ואחיו ששק וירמות׃"
    },
    {
      "verse": 15,
      "text": "וזבדיה וערד ועדר׃"
    },
    {
      "verse": 16,
      "text": "ומיכאל וישפה ויוחא בני בריעה׃"
    },
    {
      "verse": 17,
      "text": "וזבדיה ומשלם וחזקי וחבר׃"
    },
    {
      "verse": 18,
      "text": "וישמרי ויזליאה ויובב בני אלפעל׃"
    },
    {
      "verse": 19,
      "text": "ויקים וזכרי וזבדי׃"
    },
    {
      "verse": 20,
      "text": "ואליעני וצלתי ואליאל׃"
    },
    {
      "verse": 21,
      "text": "ועדיה ובראיה ושמרת בני שמעי׃"
    },
    {
      "verse": 22,
      "text": "וישפן ועבר ואליאל׃"
    },
    {
      "verse": 23,
      "text": "ועבדון וזכרי וחנן׃"
    },
    {
      "verse": 24,
      "text": "וחנניה ועילם וענתתיה׃"
    },
    {
      "verse": 25,
      "text": "ויפדיה ופניאל בני ששק׃"
    },
    {
      "verse": 26,
      "text": "ושמשרי ושחריה ועתליה׃"
    },
    {
      "verse": 27,
      "text": "ויערשיה ואליה וזכרי בני ירחם׃"
    },
    {
      "verse": 28,
      "text": "אלה ראשי אבות לתלדותם ראשים אלה ישבו בירושלם׃"
    },
    {
      "verse": 29,
      "text": "ובגבעון ישבו אבי גבעון ושם אשתו מעכה׃"
    },
    {
      "verse": 30,
      "text": "ובנו הבכור עבדון וצור וקיש ובעל ונדב׃"
    },
    {
      "verse": 31,
      "text": "וגדור ואחיו וזכר׃"
    },
    {
      "verse": 32,
      "text": "ומקלות הוליד את שמאה ואף המה נגד אחיהם ישבו בירושלם עם אחיהם׃"
    },
    {
      "verse": 33,
      "text": "ונר הוליד את קיש וקיש הוליד את שאול ושאול הוליד את יהונתן ואת מלכי שוע ואת אבינדב ואת אשבעל׃"
    },
    {
      "verse": 34,
      "text": "ובן יהונתן מריב בעל ומריב בעל הוליד את מיכה׃"
    },
    {
      "verse": 35,
      "text": "ובני מיכה פיתון ומלך ותארע ואחז׃"
    },
    {
      "verse": 36,
      "text": "ואחז הוליד את יהועדה ויהועדה הוליד את עלמת ואת עזמות ואת זמרי וזמרי הוליד את מוצא׃"
    },
    {
      "verse": 37,
      "text": "ומוצא הוליד את בנעא רפה בנו אלעשה בנו אצל בנו׃"
    },
    {
      "verse": 38,
      "text": "ולאצל ששה בנים ואלה שמותם עזריקם בכרו וישמעאל ושעריה ועבדיה וחנן כל אלה בני אצל׃"
    },
    {
      "verse": 39,
      "text": "ובני עשק אחיו אולם בכרו יעוש השני ואליפלט השלשי׃"
    },
    {
      "verse": 40,
      "text": "ויהיו בני אולם אנשים גברי חיל דרכי קשת ומרבים בנים ובני בנים מאה וחמשים כל אלה מבני בנימן׃"
    }
  ]
}