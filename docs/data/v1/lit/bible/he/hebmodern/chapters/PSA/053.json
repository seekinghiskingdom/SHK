{
  "book_id": "PSA",
  "chapter": 53,
  "verses": [
    {
      "verse": 1,
      "text": "למנצח על מחלת משכיל לדוד אמר נבל בלבו אין אלהים השחיתו והתעיבו עול אין עשה טוב׃"
    },
    {
      "verse": 2,
      "text": "אלהים משמים השקיף על בני אדם לראות היש משכיל דרש את אלהים׃"
    },
    {
      "verse": 3,
      "text": "כלו סג יחדו נאלחו אין עשה טוב אין גם אחד׃"
    },
    {
      "verse": 4,
      "text": "הלא ידעו פעלי און אכלי עמי אכלו לחם אלהים לא קראו׃"
    },
    {
      "verse": 5,
      "text": "שם פחדו פחד לא היה פחד כי אלהים פזר עצמות חנך הבשתה כי אלהים מאסם׃"
    },
    {
      "verse": 6,
      "text": "מי יתן מציון ישעות ישראל בשוב אלהים שבות עמו יגל יעקב ישמח ישראל׃"
    }
  ]
}