{
  "book_id": "JER",
  "chapter": 45,
  "verses": [
    {
      "verse": 1,
      "text": "הדבר אשר דבר ירמיהו הנביא אל ברוך בן נריה בכתבו את הדברים האלה על ספר מפי ירמיהו בשנה הרבעית ליהויקים בן יאשיהו מלך יהודה לאמר׃"
    },
    {
      "verse": 2,
      "text": "כה אמר יהוה אלהי ישראל עליך ברוך׃"
    },
    {
      "verse": 3,
      "text": "אמרת אוי נא לי כי יסף יהוה יגון על מכאבי יגעתי באנחתי ומנוחה לא מצאתי׃"
    },
    {
      "verse": 4,
      "text": "כה תאמר אליו כה אמר יהוה הנה אשר בניתי אני הרס ואת אשר נטעתי אני נתש ואת כל הארץ היא׃"
    },
    {
      "verse": 5,
      "text": "ואתה תבקש לך גדלות אל תבקש כי הנני מביא רעה על כל בשר נאם יהוה ונתתי לך את נפשך לשלל על כל המקמות אשר תלך שם׃"
    }
  ]
}