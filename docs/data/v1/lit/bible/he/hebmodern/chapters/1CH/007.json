{
  "book_id": "1CH",
  "chapter": 7,
  "verses": [
    {
      "verse": 1,
      "text": "ולבני יששכר תולע ופואה ישיב ושמרון ארבעה׃"
    },
    {
      "verse": 2,
      "text": "ובני תולע עזי ורפיה ויריאל ויחמי ויבשם ושמואל ראשים לבית אבותם לתולע גבורי חיל לתלדותם מספרם בימי דויד עשרים ושנים אלף ושש מאות׃"
    },
    {
      "verse": 3,
      "text": "ובני עזי יזרחיה ובני יזרחיה מיכאל ועבדיה ויואל ישיה חמשה ראשים כלם׃"
    },
    {
      "verse": 4,
      "text": "ועליהם לתלדותם לבית אבותם גדודי צבא מלחמה שלשים וששה אלף כי הרבו נשים ובנים׃"
    },
    {
      "verse": 5,
      "text": "ואחיהם לכל משפחות יששכר גבורי חילים שמונים ושבעה אלף התיחשם לכל׃"
    },
    {
      "verse": 6,
      "text": "בנימן בלע ובכר וידיעאל שלשה׃"
    },
    {
      "verse": 7,
      "text": "ובני בלע אצבון ועזי ועזיאל וירימות ועירי חמשה ראשי בית אבות גבורי חילים והתיחשם עשרים ושנים אלף ושלשים וארבעה׃"
    },
    {
      "verse": 8,
      "text": "ובני בכר זמירה ויועש ואליעזר ואליועיני ועמרי וירמות ואביה וענתות ועלמת כל אלה בני בכר׃"
    },
    {
      "verse": 9,
      "text": "והתיחשם לתלדותם ראשי בית אבותם גבורי חיל עשרים אלף ומאתים׃"
    },
    {
      "verse": 10,
      "text": "ובני ידיעאל בלהן ובני בלהן יעיש ובנימן ואהוד וכנענה וזיתן ותרשיש ואחישחר׃"
    },
    {
      "verse": 11,
      "text": "כל אלה בני ידיעאל לראשי האבות גבורי חילים שבעה עשר אלף ומאתים יצאי צבא למלחמה׃"
    },
    {
      "verse": 12,
      "text": "ושפם וחפם בני עיר חשם בני אחר׃"
    },
    {
      "verse": 13,
      "text": "בני נפתלי יחציאל וגוני ויצר ושלום בני בלהה׃"
    },
    {
      "verse": 14,
      "text": "בני מנשה אשריאל אשר ילדה פילגשו הארמיה ילדה את מכיר אבי גלעד׃"
    },
    {
      "verse": 15,
      "text": "ומכיר לקח אשה לחפים ולשפים ושם אחתו מעכה ושם השני צלפחד ותהינה לצלפחד בנות׃"
    },
    {
      "verse": 16,
      "text": "ותלד מעכה אשת מכיר בן ותקרא שמו פרש ושם אחיו שרש ובניו אולם ורקם׃"
    },
    {
      "verse": 17,
      "text": "ובני אולם בדן אלה בני גלעד בן מכיר בן מנשה׃"
    },
    {
      "verse": 18,
      "text": "ואחתו המלכת ילדה את אישהוד ואת אביעזר ואת מחלה׃"
    },
    {
      "verse": 19,
      "text": "ויהיו בני שמידע אחין ושכם ולקחי ואניעם׃"
    },
    {
      "verse": 20,
      "text": "ובני אפרים שותלח וברד בנו ותחת בנו ואלעדה בנו ותחת בנו׃"
    },
    {
      "verse": 21,
      "text": "וזבד בנו ושותלח בנו ועזר ואלעד והרגום אנשי גת הנולדים בארץ כי ירדו לקחת את מקניהם׃"
    },
    {
      "verse": 22,
      "text": "ויתאבל אפרים אביהם ימים רבים ויבאו אחיו לנחמו׃"
    },
    {
      "verse": 23,
      "text": "ויבא אל אשתו ותהר ותלד בן ויקרא את שמו בריעה כי ברעה היתה בביתו׃"
    },
    {
      "verse": 24,
      "text": "ובתו שארה ותבן את בית חורון התחתון ואת העליון ואת אזן שארה׃"
    },
    {
      "verse": 25,
      "text": "ורפח בנו ורשף ותלח בנו ותחן בנו׃"
    },
    {
      "verse": 26,
      "text": "לעדן בנו עמיהוד בנו אלישמע בנו׃"
    },
    {
      "verse": 27,
      "text": "נון בנו יהושע בנו׃"
    },
    {
      "verse": 28,
      "text": "ואחזתם ומשבותם בית אל ובנתיה ולמזרח נערן ולמערב גזר ובנתיה ושכם ובנתיה עד עיה ובנתיה׃"
    },
    {
      "verse": 29,
      "text": "ועל ידי בני מנשה בית שאן ובנתיה תענך ובנתיה מגדו ובנותיה דור ובנותיה באלה ישבו בני יוסף בן ישראל׃"
    },
    {
      "verse": 30,
      "text": "בני אשר ימנה וישוה וישוי ובריעה ושרח אחותם׃"
    },
    {
      "verse": 31,
      "text": "ובני בריעה חבר ומלכיאל הוא אבי ברזות׃"
    },
    {
      "verse": 32,
      "text": "וחבר הוליד את יפלט ואת שומר ואת חותם ואת שועא אחותם׃"
    },
    {
      "verse": 33,
      "text": "ובני יפלט פסך ובמהל ועשות אלה בני יפלט׃"
    },
    {
      "verse": 34,
      "text": "ובני שמר אחי ורוהגה יחבה וארם׃"
    },
    {
      "verse": 35,
      "text": "ובן הלם אחיו צופח וימנע ושלש ועמל׃"
    },
    {
      "verse": 36,
      "text": "בני צופח סוח וחרנפר ושועל וברי וימרה׃"
    },
    {
      "verse": 37,
      "text": "בצר והוד ושמא ושלשה ויתרן ובארא׃"
    },
    {
      "verse": 38,
      "text": "ובני יתר יפנה ופספה וארא׃"
    },
    {
      "verse": 39,
      "text": "ובני עלא ארח וחניאל ורציא׃"
    },
    {
      "verse": 40,
      "text": "כל אלה בני אשר ראשי בית האבות ברורים גבורי חילים ראשי הנשיאים והתיחשם בצבא במלחמה מספרם אנשים עשרים וששה אלף׃"
    }
  ]
}