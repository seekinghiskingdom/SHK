{
  "book_id": "LAM",
  "chapter": 4,
  "verses": [
    {
      "verse": 1,
      "text": "איכה יועם זהב ישנא הכתם הטוב תשתפכנה אבני קדש בראש כל חוצות׃"
    },
    {
      "verse": 2,
      "text": "בני ציון היקרים המסלאים בפז איכה נחשבו לנבלי חרש מעשה ידי יוצר׃"
    },
    {
      "verse": 3,
      "text": "גם תנין חלצו שד היניקו גוריהן בת עמי לאכזר כי ענים במדבר׃"
    },
    {
      "verse": 4,
      "text": "דבק לשון יונק אל חכו בצמא עוללים שאלו לחם פרש אין להם׃"
    },
    {
      "verse": 5,
      "text": "האכלים למעדנים נשמו בחוצות האמנים עלי תולע חבקו אשפתות׃"
    },
    {
      "verse": 6,
      "text": "ויגדל עון בת עמי מחטאת סדם ההפוכה כמו רגע ולא חלו בה ידים׃"
    },
    {
      "verse": 7,
      "text": "זכו נזיריה משלג צחו מחלב אדמו עצם מפנינים ספיר גזרתם׃"
    },
    {
      "verse": 8,
      "text": "חשך משחור תארם לא נכרו בחוצות צפד עורם על עצמם יבש היה כעץ׃"
    },
    {
      "verse": 9,
      "text": "טובים היו חללי חרב מחללי רעב שהם יזובו מדקרים מתנובת שדי׃"
    },
    {
      "verse": 10,
      "text": "ידי נשים רחמניות בשלו ילדיהן היו לברות למו בשבר בת עמי׃"
    },
    {
      "verse": 11,
      "text": "כלה יהוה את חמתו שפך חרון אפו ויצת אש בציון ותאכל יסודתיה׃"
    },
    {
      "verse": 12,
      "text": "לא האמינו מלכי ארץ וכל ישבי תבל כי יבא צר ואויב בשערי ירושלם׃"
    },
    {
      "verse": 13,
      "text": "מחטאת נביאיה עונות כהניה השפכים בקרבה דם צדיקים׃"
    },
    {
      "verse": 14,
      "text": "נעו עורים בחוצות נגאלו בדם בלא יוכלו יגעו בלבשיהם׃"
    },
    {
      "verse": 15,
      "text": "סורו טמא קראו למו סורו סורו אל תגעו כי נצו גם נעו אמרו בגוים לא יוסיפו לגור׃"
    },
    {
      "verse": 16,
      "text": "פני יהוה חלקם לא יוסיף להביטם פני כהנים לא נשאו זקנים לא חננו׃"
    },
    {
      "verse": 17,
      "text": "עודינה תכלינה עינינו אל עזרתנו הבל בצפיתנו צפינו אל גוי לא יושע׃"
    },
    {
      "verse": 18,
      "text": "צדו צעדינו מלכת ברחבתינו קרב קצינו מלאו ימינו כי בא קצינו׃"
    },
    {
      "verse": 19,
      "text": "קלים היו רדפינו מנשרי שמים על ההרים דלקנו במדבר ארבו לנו׃"
    },
    {
      "verse": 20,
      "text": "רוח אפינו משיח יהוה נלכד בשחיתותם אשר אמרנו בצלו נחיה בגוים׃"
    },
    {
      "verse": 21,
      "text": "שישי ושמחי בת אדום יושבתי בארץ עוץ גם עליך תעבר כוס תשכרי ותתערי׃"
    },
    {
      "verse": 22,
      "text": "תם עונך בת ציון לא יוסיף להגלותך פקד עונך בת אדום גלה על חטאתיך׃"
    }
  ]
}