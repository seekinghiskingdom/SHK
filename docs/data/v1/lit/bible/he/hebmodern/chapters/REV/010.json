{
  "book_id": "REV",
  "chapter": 10,
  "verses": [
    {
      "verse": 1,
      "text": "וארא מלאך אחר אביר יורד מן השמים והוא עטה ענן ועל ראשו כמראה קשת הענן ופניו כשמש ורגליו כעמודי אש׃"
    },
    {
      "verse": 2,
      "text": "ובידו ספר קטן פתוח וישם את רגל ימינו על הים ואת שמאלו על הארץ׃"
    },
    {
      "verse": 3,
      "text": "ויקרא בקול גדול כאשר ישאג האריה ובקראו דברו שבעת הרעמים בקולתיהם׃"
    },
    {
      "verse": 4,
      "text": "וכדבר שבעת הרעמים בקולתיהם חפצתי לכתב ואשמע קול מן השמים לאמר חתום את אשר דברו שבעת הרעמים ואל תכתב זאת׃"
    },
    {
      "verse": 5,
      "text": "והמלאך אשר ראיתיו עמד על הים ועל הארץ הרים ידו אל השמים׃"
    },
    {
      "verse": 6,
      "text": "וישבע בחי עולמי העולמים אשר ברא את השמים וכל אשר בהם והארץ וכל אשר בה והים וכל אשר בו כי לא יהיה עוד זמן׃"
    },
    {
      "verse": 7,
      "text": "אך בימי קול המלאך השביעי בעת עמדו לתקוע ונשלם סוד האלהים כאשר בשר את עבדיו הנביאים׃"
    },
    {
      "verse": 8,
      "text": "והקול אשר שמעתי מן השמים שב לדבר אלי לאמר לך וקח את הספר הקטן הפתוח אשר ביד המלאך העמד על הים ועל הארץ׃"
    },
    {
      "verse": 9,
      "text": "ואבא אל המלאך ואמר לו תנה לי את הספר ויאמר אלי קח ואכל אתו וימר לבטנך אבל בפיך יהיה מתוק כדבש׃"
    },
    {
      "verse": 10,
      "text": "ואקח את הספר מיד המלאך ואכלהו ויהי בפי כדבש למתוק ואחרי אכלי אתו וימלא בטני מרורים׃"
    },
    {
      "verse": 11,
      "text": "ויאמר אלי עליך לשוב להנבא עוד על עמים וגוים ולשנות ומלכים רבים׃"
    }
  ]
}