{
  "book_id": "PSA",
  "chapter": 54,
  "verses": [
    {
      "verse": 1,
      "text": "למנצח בנגינת משכיל לדוד בבוא הזיפים ויאמרו לשאול הלא דוד מסתתר עמנו אלהים בשמך הושיעני ובגבורתך תדינני׃"
    },
    {
      "verse": 2,
      "text": "אלהים שמע תפלתי האזינה לאמרי פי׃"
    },
    {
      "verse": 3,
      "text": "כי זרים קמו עלי ועריצים בקשו נפשי לא שמו אלהים לנגדם סלה׃"
    },
    {
      "verse": 4,
      "text": "הנה אלהים עזר לי אדני בסמכי נפשי׃"
    },
    {
      "verse": 5,
      "text": "ישוב הרע לשררי באמתך הצמיתם׃"
    },
    {
      "verse": 6,
      "text": "בנדבה אזבחה לך אודה שמך יהוה כי טוב׃"
    },
    {
      "verse": 7,
      "text": "כי מכל צרה הצילני ובאיבי ראתה עיני׃"
    }
  ]
}