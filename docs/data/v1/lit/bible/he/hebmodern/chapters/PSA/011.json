{
  "book_id": "PSA",
  "chapter": 11,
  "verses": [
    {
      "verse": 1,
      "text": "למנצח לדוד ביהוה חסיתי איך תאמרו לנפשי נודו הרכם צפור׃"
    },
    {
      "verse": 2,
      "text": "כי הנה הרשעים ידרכון קשת כוננו חצם על יתר לירות במו אפל לישרי לב׃"
    },
    {
      "verse": 3,
      "text": "כי השתות יהרסון צדיק מה פעל׃"
    },
    {
      "verse": 4,
      "text": "יהוה בהיכל קדשו יהוה בשמים כסאו עיניו יחזו עפעפיו יבחנו בני אדם׃"
    },
    {
      "verse": 5,
      "text": "יהוה צדיק יבחן ורשע ואהב חמס שנאה נפשו׃"
    },
    {
      "verse": 6,
      "text": "ימטר על רשעים פחים אש וגפרית ורוח זלעפות מנת כוסם׃"
    },
    {
      "verse": 7,
      "text": "כי צדיק יהוה צדקות אהב ישר יחזו פנימו׃"
    }
  ]
}